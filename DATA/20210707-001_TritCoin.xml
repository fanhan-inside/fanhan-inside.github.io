<?xml version="1.0"?>
<table>
    <thead>
        <tr>
            <th>№</th>
            <th>镚形</th>
            <th>字符</th>
            <th>卦名</th>
            <th>系词</th>
            <th>象名</th>
            <th>象词</th>
            <th>注解</th>
            <th>断语</th>
            <th>歌诀</th>
        </tr>
    </thead>
    <tbody>
        <tr>
            <td>1</td>
            <td>1~1~1</td>
            <td>uniE401</td>
            <td>大通</td>
            <td>纯阳得令　乾天西北</td>
            <td>升腾</td>
            <td>从小至大，无有颠沛；自下升高，遂至富豪，宜出远行，不利优韬。</td>
            <td>〔颜曰〕以小慕大，可致富豪，若居大慕小，则有危亡。〔又曰〕天地既位，圣人参之，经纶草昧，开元造始。故曰：自下升高也。立功创制，无所不善。不可密计阴谋。不宜老病。婚姻难合，纯阳故也。占行人未归。系者得出。市贾有利。〔何曰〕士宦高迁，宜显不宜隐。病者不宜住暗处，宜出外避之吉。口舌无，居家守恒。行师吉，战斗胜。孕生男。田蚕渔猎大获，吉利。〔陈曰〕一气之始，三才之端，纯阳至健，进进不已。与乾合体，故曰云云，即元亨也。〔刘曰〕从小至大，阳始生也。三人同心，宜游行也。不利伏韬，其道光明也。</td>
            <td>此课三位俱阳，少阳方长，故为从小至大，自下升高之象。占者得之，创事立业，求名觅利皆吉。讼者宜公道求直。行人吉而未归。不可为阴谋诡秘之事，病者出外避之吉。</td>
            <td>变豹文成彩，乘龙福自臻。赤身承富贵，事事可更新。</td>
        </tr>
        <tr>
            <td>2</td>
            <td>1~1~2</td>
            <td>uniE402</td>
            <td>渐泰</td>
            <td>阴正得位　巽风东南</td>
            <td>待时</td>
            <td>安居布业，治产有人，既富且贵，禄位未及。</td>
            <td>〔颜曰〕安心定志以待岁时则皆吉，若速望则不谐。〔又曰〕阴既正位，地道斯得，人事居业之象也。求官、觅财、经营田蚕并吉。婚姻先难后易。行人当至。居家平善。官事不成。囚系者用力乃释。〔何曰〕远行者当至，孕生男，官事囚系，遇赦而免。病者不死。凡事皆吉。〔陈曰〕天人皆阳，地道柔美，阴未至盛，上下相应，故曰云云。〔刘曰〕安居治产，刚柔得也。不愿乎外，实受福也。</td>
            <td>此课二阳在上，一阴居下，三才之位皆得，故为既富且贵之象。宜保守而不可有无厌之求则吉。家宅，婚姻成。官事无挠。行人来归，求官己得而未治事。闻忧不忧。病虽未瘥而无害也。</td>
            <td>好事临门户，金鸡跃日辉，阴阳恰相助，独跨彩鸾归。</td>
        </tr>
        <tr>
            <td>3</td>
            <td>1~1~3</td>
            <td>uniE403</td>
            <td>吉庆</td>
            <td>纯阳有位　乾天西北</td>
            <td>富昌</td>
            <td>巍巍赫赫，家有金帛，物备事办，不求自获。</td>
            <td>〔颜曰〕既有金帛不须求也。居家吉、行人未归。〔又曰〕天生万物，其理弥盛，不假经营，自然成办。此卦纯阳，婚姻不谐，囚者无罪，田蚕皆利，余事皆吉。〔何曰〕行人欲至，孕生男。市贾有利，官事遇赦，捕盗必获。〔陈曰〕三位惧阳，下位独盛，地道充实之象，上下俱亏，故曰云云。〔刘曰〕巍巍赫赫，纯乎阳也。家有金帛，地道光也。物备事办，势盛强也；不求自获，实蕃昌也。</td>
            <td>此课三阳而下位盛，地道产物，故金帛盈而物备事办。盛阳根于下，少阳兴于上，如木本盛而实蕃，故有不求自获之象。占者得之，求事皆吉，治产最利。战功大胜，捕亡必获。惟占讼费财而胜。占病则凶。伏逃则不能遂。</td>
            <td>贵人集集向门前，户内多逢喜气骈，利禄天然成富贵，平生物理尽周全。</td>
        </tr>
        <tr>
            <td>4</td>
            <td>1~1~4</td>
            <td>uniE404</td>
            <td>富盛</td>
            <td>阴盛得位　巽风东南</td>
            <td>通泰</td>
            <td>富盛贵极，天道反侧，随运上下，与时消息，子子孙孙，以万以亿。</td>
            <td>〔颜曰〕凡居富贵不忘贫贱，则名留于后，若不能谦退，必致倾覆。行人在远，久而始还。〔又曰〕自二之四，地道再成，富贵之理，于斯为极。居满必亏，居高必危。故云反侧。若消息盈虚，不逆时运，必能保身全名，泽被子孙。此卦宜谦退，囚者难出，望人少迟，行者未至。〔何曰〕病者瘥迟，宜祭天神求福。嫁娶吉。积财不宜贪加。远行者不宜，更进口舌，官事亦求执法者解之。〔陈曰〕二阳在上，阴盛于下，地道盈满，不犯于上，故曰云云。〔刘曰〕富盛贵极，家业成也。随运上下，以保盈也。子子孙孙不宜争也。</td>
            <td>此课二阳在上，老阴居下，上下得位，有位有物，富贵盛极，无以复加之象。，故宜随运从时，知足无妄，则可保其已成，而子子孙孙缵守之而无失矣。占婚姻吉。求官、觅财、望事皆已得，遂不可过望。行者止吉，官事求和，复则有悔。病将愈。战功不宜妄躁，见可则止，吉。求人不信。凡事极则必反，己吉则有凶，己凶则有吉也。</td>
            <td>轻舟迎浪去如飞，百事营求正及时。更与贵人同道路，从兹百福自追随。</td>
        </tr>
        <tr>
            <td>5</td>
            <td>1~2~1</td>
            <td>uniE405</td>
            <td>乐道</td>
            <td>阳刚阴柔　离火正南</td>
            <td>惊喜</td>
            <td>外刚内柔，和合自周，养性保命，与神俱游。</td>
            <td>〔颜曰〕所求乖越，养德保身而已。病者未瘥，宜祭求福。行人未还，仕宦不进，官事不成，囚系难出。又云：婚姻吉，孕生男，病者宜祈神。〔何曰〕嫁娶吉，孕生男，市贾有利，军行大吉。〔又曰〕阴处阳位，故外刚也。不宜强进，宜保生养命，自颐之象。〔陈曰〕上下皆阳，人道阴弱，不能有为，有怀柔养性之象。然阴处阳位，且惊且喜，故曰云云。〔刘曰〕外刚内柔，宜与人同也。好谋慎事，以保全其躬也。与神惧游，亦不凶也。</td>
            <td>此课一阴居二阳之中，故曰外刚内柔之象。阴处阳位，不宜有为。故当和同周慎以保守则吉。占病有崇，祀祷吉。讼不成。嫁娶、市贾吉。出军不战，囚系难出。闻事多虚诈，不宜阴谋。</td>
            <td>两人和合见欢情，求望营谋事可成，纵有青蛇须挠乱，到头不害利和名。</td>
        </tr>
        <tr>
            <td>6</td>
            <td>1~2~2</td>
            <td>uniE406</td>
            <td>惊怖</td>
            <td>阴极阳孤　艮山东北</td>
            <td>小危</td>
            <td>雄鸡昼鸣，登屋延颈，雌在墙下，为狸所惊，绝声来赴，得免损倾。</td>
            <td>〔颜曰〕凡事初虽狼狈，终无他虑，百事先破后成。行人未至，病宜早治。〔又曰〕上应在初，为中所隔，不能相救；故致惊也。然居商履危，终制强御，绝声来赴，得免祸败。雄属阳，雌属阴。鸡之贼，莫若狸也。此卦忧惊，官事不成，系囚有力乃释也。〔何曰〕远行逢贼，求官、婚姻、市贾并不利。借觅艰难，所求违意，田蚕不收，每事先忧后喜。〔陈曰〕阳主安，阴主危，二阴在中，而一阳不足恃，复有二阴在下，故曰云云。〔刘曰〕一雄二雌必有争也。刚健在上，柔不能凌也。顺动正应，保无倾也。</td>
            <td>此课少阳居尊位，而下二阴俱欲从之。上与初应，而隔于中，放取雄鸡登屋，丽雌在下，为狸所惊之象。然阳在上位而为主，中阴未盛，故卒台而无损倾。占事费力，先危后安，先忧后喜。行人归而中途有阻，师行有恐，病宜急求医。求官、婚姻、望事皆为人所梗，必须倚仗有力者，皆先难而后获也。</td>
            <td>暗中防陷阱，江海起风波，回首欢娱处，翻成作苦疴。</td>
        </tr>
        <tr>
            <td>7</td>
            <td>1~2~3</td>
            <td>uniE407</td>
            <td>年丰</td>
            <td>阴去阳来　离火正南</td>
            <td>宜田</td>
            <td>正月上午，岁在大梁，东风解冻，宜尔田桑，岁终丰稔，欢乐洋洋。</td>
            <td>〔颜曰〕所求宜以子午卯酉年月日时则吉，然应之稍迟耳。非此年月日时则不成。占田蚕则无不利。〔又曰〕阴去阳进之象，岁在酉曰日大梁，谚曰：“太岁在西，乞浆得酒。”言其丰也。此卦田蚕吉，占仕宦未遂。居官无忧，病者无苦。〔何曰〕水陆游行，婚姻和合大吉。行人留滞，囚系缓出。〔陈曰〕上中二位阴阳相应，而三阳在地，地道充实之象也。故曰云云。〔刘曰〕天人协和，阴从阳也。土地丰衍，宜田桑也。午酉之际，利不可当也。</td>
            <td>此课少阳在上，少阴居中，从之，天人之位得矣。而盛阳居于地位，上和睦而下丰富，故宜田桑。正月谓初爻也。大梁，酉也。课体下三为离。离，午也。中二为兑。兑、酉也。颜幼明曰：太岁在酉，乞浆得酒，言丰富也。占事皆得如意。而应在午酉之年月日时，或酉方也。</td>
            <td>郁气都消尽，春来万物荣。田蚕宜尔室，耕凿乐苍生。</td>
        </tr>
        <tr>
            <td>8</td>
            <td>1~2~4</td>
            <td>uniE408</td>
            <td>小戒</td>
            <td>阴盛克阳　艮山东北</td>
            <td>慎防</td>
            <td>祸从下兴，戒慎童仆，阴谋潜合，欲动手足。</td>
            <td>〔颜曰〕阳虽得位，群阴所图，故曰童仆。阴谋欲为害也。宜戒慎左右。此卦百事皆忧，不致大凶。官事成，囚系难出，阳弱故也。〔何曰〕行者遇盗，居者忧。奴婢为害。聚会有口舌，求事不遂，病者为下人咒咀也。〔陈曰〕上中二位虽相得，而下有四阴过盛，人道已弱，有群小相侵之象。故曰云云。〔刘曰〕孤阳在上，势寡弱也。阴盛于下，忧婢仆也。</td>
            <td>此课一阳居上面群阴在下，中位少阴，柔弱不能制下，故为祸从下兴，戒慎童仆之象。占事皆不利。此与第六课惧以一阳居上而占不同者，彼下位少阴，故有从上之志，而为中所阻，此则老阴，势自恣于下而中不能制，犹弱夫幼妻之家，而豪奴悍婢不受其主之命也，其凶可知矣。</td>
            <td>丧釜薪何在？家门虑焰殃。钱财终有失，童仆也须防。</td>
        </tr>
        <tr>
            <td>9</td>
            <td>1~3~1</td>
            <td>uniE409</td>
            <td>得志</td>
            <td>纯阳在位　乾天西北</td>
            <td>自足</td>
            <td>显然得志，与时相值，财来足用，不乏驱使。</td>
            <td>〔颜曰〕志愿既得，物又足用，复有驱使。〔又曰〕纯阳用事，得志之象也。处心在公，财用周足。韩子曰：文王伐崇至黄竹之墟，革袜系解顾左右皆贤，无可使者，因自结之。此君子贤人秉至公之道也。〔何曰〕仕宦禄丰，远行者至。病自瘥。囚得出。孕生男。市贾有利。所求大获。〔陈曰〕三阳在中，人道全成，而上下无破之象也，故曰云云。〔刘曰〕龙德正中，大得时也。上下协从，足以有为也。</td>
            <td>此课盛阳处于中位，得志得时，而上下少阳同心与之，何患财不足而驱使之乏哉！占者得之，无求而不可得，大吉之课也。</td>
            <td>运与时相值，云龙风虎从。秉公名器在，声达帝王宫。</td>
        </tr>
        <tr>
            <td>10</td>
            <td>1~3~2</td>
            <td>uniE40A</td>
            <td>事遂</td>
            <td>阴阳相合　巽风东南</td>
            <td>将泰</td>
            <td>昔未如意，今得从志，万事获理，明白行事。</td>
            <td>〔颜曰〕始遂其志，宜以忠亮为本，不宜以私为事。行人还。病者瘥。〔又曰〕三才位正，阴阳相睦，君子之道，于斯为泰，迁官益寿。市贾有利。百事皆吉。〔何曰〕婚姻和合。用兵大胜。田蚕得利。穷者得伸。囚者免。求事遂，远行至。明白行事，万事皆其理。〔陈曰〕三阳在中，人道已盛，而上下复相应，故曰云云。〔刘曰〕昔未如意，柔在内也。阳盛外行，时开泰也。正直无私，其道乃大地。</td>
            <td>此课三才位正，阴阳相睦，君子之道方亨，不宜阴私，而宜为正大光阳之事。占者得之，大吉。</td>
            <td>兀兀尘埃久待时，幽窗寂寞有谁知？运逢带剑人相顾，利遂名成总有期。</td>
        </tr>
        <tr>
            <td>11</td>
            <td>1~3~3</td>
            <td>uniE40B</td>
            <td>材达</td>
            <td>群阳下盛　乾天西北</td>
            <td>安吉</td>
            <td>济济多士，令德辉光，相见欢喜，长乐无殃。</td>
            <td>〔颜曰〕阳数弥重，故曰多士。出身以才，当有贵人相助。岁暮方得其力，非只一时也。病者瘥。行人还。百事吉。士欲见王侯及求名誉，弥善。〔何曰〕求官得。行人至。市贾、田蚕有利，嫁娶吉。病者瘥。官事不成。此卦大吉。〔陈曰〕三阳道盛，可以有为，而地道亦得盛阳充实。所处皆安，故曰云云。〔刘曰〕济济多士，以从上也。相见欢喜，往有尚也。</td>
            <td>此课一阳正位于上；而中下皆三阳，犹人君有刚明之德，而众贤从之也。庶人得之则为贵人，良朋相助之象。占求官、见贵、婚姻、市贾皆吉。用兵得贤人，求事当获人助，吉。</td>
            <td>贵人相暗助，藏用得相宜。莫讶花枝少，须知结果迟。</td>
        </tr>
        <tr>
            <td>12</td>
            <td>1~3~4</td>
            <td>uniE40C</td>
            <td>恣游</td>
            <td>阴阳得位　巽风东南</td>
            <td>行乐</td>
            <td>乘龙驾骥，邀游四方，欢心适意，行乐无疆。</td>
            <td>〔颜曰〕从其心意、东西南北而已。凡事无所不成。行人未至。病者瘥。易曰：时乘六龙以御天。〔又曰〕牧马地类行地无疆。〔何曰〕捕盗及失物皆得，孕生男、市贾有利。求婚自合。田蚕称意。囚者无忧，百事皆济。〔陈曰〕上中皆阳，下有四阴，阴阳相得，况人道全盛，足以御群阴，故曰云云。〔刘曰〕乘龙驾骥，下顺承也。邀游四方，莫我敢膺也。</td>
            <td>此课一阳居予上，而中下皆当，三阳为龙，四阴为骥，各得其所，以为我用，宜其邀游四方而行乐无疆矣。占者得之，大宜进取。惟问行人则未归，而在外亦得意也。</td>
            <td>独坐高楼忆旧游，月明如昼水东流。当年有约应无失，以此相逢笑未休。</td>
        </tr>
        <tr>
            <td>13</td>
            <td>1~4~1</td>
            <td>uniE40D</td>
            <td>忧患</td>
            <td>二阳隔阴　离火正南</td>
            <td>孤立</td>
            <td>上单下孤，为奸所图，心腹之疾，不可卒除，待至阳春，乃得自如。</td>
            <td>〔颜曰〕常怀恐怖，畏有忧患。喜得贵人救护，终无咎也。病者二三月方瘥。〔又曰〕二阳隔于重阴，不可救援，犹奸臣窃政，先及小人，此忧患之象。凡事少吉，行者厄。〔何曰〕治产不吉，为贼所谋。病者瘥迟。囚未出，用事迟滞，此卦微凶。〔陈曰〕四阴在中，人道虚弱之极，上下微阳，不能扶助，故曰云云。〔刘曰〕上单下孤，阴盛于中也。小人间阻，志不通也。守正待时，可保终也。</td>
            <td>此课上下皆一阳，而四阴居中间，此小人朋比，正道不通之象。占事皆有阻隔不利。宜以正自守，以免于祸。此与第五课相似，而此之忧者，彼以少阴居中，有比于阳之志，故为和合自周之象。此卦四阴朋比，其势众盛，除之甚难，故待阳月，我之助至，以解厄也。</td>
            <td>成立未安身，惊忧常在心。几回遭险阻，何日遇知音。</td>
        </tr>
        <tr>
            <td>14</td>
            <td>1~4~2</td>
            <td>uniE40E</td>
            <td>慎德</td>
            <td>阴极反位　艮山东北</td>
            <td>御寇</td>
            <td>天地宽舒，小人自如，禁令不行，盗瞰我庐。</td>
            <td>〔颜曰〕群阴方盛，孤阳不生，小人道长，君子道消。当失财物。家长优病。至秋方瘥。此卦太宜执正，不宜求事。行人未期，追捕不获。〔何曰〕病者未愈，服药无益。官事不轻。求财利薄。居家慎防盗贼，此卦凶。〔陈曰〕四阴在中，二阴在下，一阳不能制此，小人得志之时也，故曰云云。〔刘曰〕天地宽舒，法令弛也。盗瞰我庐，蔽不能视也。君子之磋，小人之喜也。</td>
            <td>此课群阴一阳，中位阴盛，下本上应而为中所阻，反为中比，是君子之室为盗所据也。占者宜防盗贼。居家、治产、市贾、求官、用兵、出行，事事皆凶。惟逃亡伏窜则吉。</td>
            <td>群凶弥六合，日月蔽风尘。修德从今省，犹难免祸殃。</td>
        </tr>
        <tr>
            <td>15</td>
            <td>1~4~3</td>
            <td>uniE40F</td>
            <td>行令</td>
            <td>阴居中位　离火正南</td>
            <td>破贼</td>
            <td>君命师士，讨贼奸凶，寻戈张戟，大有所从。</td>
            <td>〔颜曰〕宜为人驱使，亦宜驱使人，若自专皆败也。病者有鬼，宜祛除之。行人未回，急宜取之，吉。占讨贼、捕亡，必克。〔又曰〕在内为奸，在外为凶。此卦宜征伐、捕亡，又大胜。市贾有利。求官亦得。田蚕、婚姻并吉。〔何曰〕王者除凶，必有所驱，官事得解，百事无凶也。〔陈曰〕四阴在中，盗贼纵横之时也。然三阳在下，足以安众，有师出讨罪之象也，故曰云云，〔刘曰〕阴奸在中，欲问正也。君命讨之，兵力盛也。寻戈张戟，以伐奸也。</td>
            <td>此课一阳正位于上，而三阳盛发于下，四阴居中，虽欲间阻，而二阳合德，阴匿巳露，故有君命师士，讨除奸凶之象。占出征、捕亡，大胜。病者疗之即愈．讼者理之则胜。行人无恙，问阻可通，凡事皆吉也。</td>
            <td>射鹿一时兴，须凭众力成。蟠桃今已熟，举目始享荣。〔又曰〕鹿走众相弛，功名在此时。奸雄今已矣，四海洽雍熙。</td>
        </tr>
        <tr>
            <td>16</td>
            <td>1~4~4</td>
            <td>uniE410</td>
            <td>将损</td>
            <td>阴极克阳　艮山东北</td>
            <td>战败</td>
            <td>豺虎咆哮，淋淫雨水，战斗不胜，弱兵钝士，为寇所凌，多有亡死。</td>
            <td>〔颜曰〕克彼益此，皆非其理，凡事甚难，行人当还。中路恐怖，不宜讨贼。〔又曰〕阴气愈壮，君道日微，豺虎外寇，四面交通，敌难克也。〔何曰〕方伯防边，必被贼盗；总在高陆，横遭洪水。病者困重，囚者坚固。争讼、用师、市贾、求官、田蚕、百事不利，此损兵之势也。〔陈曰〕阴类大兴，禽兽盗贼，交为民害。一阳不能制，必见倾败，故曰云云。〔刘曰〕豺咆水淫，阳道孤也；大奸协比，危不可扶也。</td>
            <td>此课阳栖于积阴之上，故有豺虎咆哮、雨水淋淫之象。占事无所不凶，用兵最忌。惟大旱求雨，必得所用也。</td>
            <td>射雉终难获，怀珍未得财，经求并进望，足步动危灾。〔又曰〕势微防敌寇，失盗致火危，人事皆如此，天时未顺机。</td>
        </tr>
        <tr>
            <td>17</td>
            <td>2~1~1</td>
            <td>uniE411</td>
            <td>神护</td>
            <td>阴居阳位　兑金正西</td>
            <td>神嘏</td>
            <td>太乙将兵，玉女在旁，巫咸先拂，除去不祥。</td>
            <td>〔颜曰〕家长有病，有一女鬼作崇，宜解除之。凡事多暗，行人因此不还。〔又曰〕天神尊者，有太乙、玉女、巫咸为之佐，巫咸殷贤臣。此卦祈祷获福，求官，望事，市贾、婚姻不利。〔何曰〕行人应至，口舌无苦，官事终无患。合得人力，宜求福除祸，所作得成。〔陈曰〕二本阴数，反居天位，天神之象也。下应一中一下，必得天神之福，故曰云云。〔刘曰〕老乙将兵，除不样也。阳至阴孤，妖不长也。</td>
            <td>此课阴虽居上，而二阳得朋于下，有同心去邪之势，而上阴反为我用，故取太乙将兵之兆。玉女在旁，巫咸先祓之象。占事虽有疑难，而终得朋友之助，以成功。病者禳之即瘥。行人还。战斗大胜。</td>
            <td>云谈蟾光暗，花开雨半残。解除终获福，恬退且求安。</td>
        </tr>
        <tr>
            <td>18</td>
            <td>2~1~2</td>
            <td>uniE412</td>
            <td>将败</td>
            <td>两阴制阳　坎水正北</td>
            <td>淫蛊</td>
            <td>两女一夫，上下相祛，阴气乘阳，遂用耗虚。</td>
            <td>〔颜曰〕男女相克，初婚后离。行人虽还，在途逢盗。〔又曰〕外非玉女，内乖太乙，以一阳而受制于二阴，虚耗之象。病者重。〔何曰〕所求无益，所作非谐。行人未至。田蚕失望。官事难解。百事大凶。〔陈曰〕人道孤弱，上下二阴，皆欲进之。两女一夫，淫匿之象，微阳不胜。〔刘曰〕两女一夫，阳陷于阴也。抗精却神，以从淫也。遂用耗虚，忧陆沉也。</td>
            <td>此课一阳陷于二阴之中，阴阳皆少，溺于求合，而阳不振为阴所乘，必至虚耗。占事得之皆凶。</td>
            <td>孤阳微兮，群阴盗兮，力既殚兮，将不可耄兮。慎兮！慎兮！宜自保兮。</td>
        </tr>
        <tr>
            <td>19</td>
            <td>2~1~3</td>
            <td>uniE413</td>
            <td>理乱</td>
            <td>阴窃阳位　兑泽正西</td>
            <td>抑奸</td>
            <td>天阴云升，阳从下兴，君子治乱，小人畏惩。</td>
            <td>〔颜曰〕阴窃阳位，如云之升，盛阳在下，将登九五。除逆禁暴，众邪自消，小惩大戒。此卦临人宰制，及长吏得之最佳，百事先忧后吉。〔何曰〕所求不得，所作不成。执政治乱，小人畏罪。病者未瘥。行人虽远，无利有谗。〔陈曰〕二阴在上，盛阳在下，交泰之象也。三居地位。小人无所容于世，故曰云云。〔刘曰〕天阴云升，龙跃渊也。以正去邪，如决川也。</td>
            <td>此课阴阳虽不得其位，而一阳居中，三阳在下，有君子治乱，以刚决柔之象。占临政治民，捕亡讨叛皆吉。讼以正胜，不宜阴私。君子得之大吉，小人反是。</td>
            <td>黄金百炼独全真，白玉三投始见珍。韫椟未为人所羡，自甘肥遁且安贫。</td>
        </tr>
        <tr>
            <td>20</td>
            <td>2~1~4</td>
            <td>uniE414</td>
            <td>未还</td>
            <td>群阴制阳　坎水正北</td>
            <td>流窜</td>
            <td>荒田土虚，人民迁居，待年之丰，乃归故庐。</td>
            <td>〔颜曰〕此卦阴兴至极，阳不能制。田荒人散，丰年乃归。病者瘥迟。行人不利。〔何曰〕士宦无禄，行人未还，田蚕失利，此卦虽不吉，不能伤人。但安贫守静，作福自吉。〔陈曰〕二阴在上，四阴在下，一阳孤弱，地道虚损，有四年转徒之象，故曰云云。〔刘曰〕田荒士虚，不可掂也。小人异欲，终不相与也。守正以侯，必获我所也。</td>
            <td>此课阳陷于阴，而下依阴盛，故为田荒土虚，人民逃散之象。然下阴己老，不相求合，小人得志，既极必衰，而少阴之在上者，反与我比，所以终归旧庐。占事必有阻滞，守静待时则吉。</td>
            <td>口舌致纷攘，经营事必伤。若求阴德助，方见免灾殃。</td>
        </tr>
        <tr>
            <td>21</td>
            <td>2~2~1</td>
            <td>uniE415</td>
            <td>戒贪</td>
            <td>二阴反位　震雷正东</td>
            <td>神耗</td>
            <td>埋金藏玉，自言其贵，鬼债不解，神不降福。</td>
            <td>〔颜曰〕以阳居下，为阴所困，故曰埋金藏玉、然则自言贵极，神不佑之。病者有鬼，宜急祈祷。官事求人乃济。〔何曰〕居官贪财，必致殃咎，虽有财宝，必忧盗贼。病者未痊。行人未归。囚者难出。田蚕不收。出师不利，为鬼所执，言其凶也。此卦宜改过修德方免。〔陈曰〕阳居地位，金玉之资也，与二相应，贪之不己。然天位亦阴，不能为福，天道亏盈，鬼神害淫，故曰云云。〔刘曰〕埋金藏玉，阳在下也。鬼道上行福，不可假也。</td>
            <td>此课孤阳抑于二阴之下，不能有为。而二阴在上，又柔懦无立，故无福有忧也。占者当以贪戒。</td>
            <td>恃富因忘本，贪过竟失中，欺心天弗佑，神道不私功。</td>
        </tr>
        <tr>
            <td>22</td>
            <td>2~2~2</td>
            <td>uniE416</td>
            <td>安泰</td>
            <td>纯阴不动　坤地西南</td>
            <td>贲园</td>
            <td>岁富月昌，土田开张，安如泰山，终无祸殃。</td>
            <td>〔颜曰〕广开田畴，以俟岁周，用天分地，终无祸尤。其安不动，有如泰山也。居家乃吉。田蚕大获。病者无苦。行人未还。〔何曰〕居官食禄，财帛自来。军行得地。孕者生男，有学问。此卦大吉利。〔陈曰〕三位皆阴，不至盛极。无偏胜相克之象，有顺乐受福之理，效曰云云。与一上一中一下相对，皆初阴初阳。纯和无克，故皆吉也。〔刘曰〕岁月富豺，众志同也，柔顺利贞，福无穷也。安如泰山，有始终也。</td>
            <td>此课三位俱阴。得其中正，有安居处顺，不愿乎外之象。故有吉无凶。占家宅、田蚕、居官、市贾诸事大吉。征战得地。病者不治自瘥，公讼无咎。行人未还。</td>
            <td>一片中原土，春深雨露多。用天因地利，安业乐熙和。</td>
        </tr>
        <tr>
            <td>23</td>
            <td>2~2~3</td>
            <td>uniE417</td>
            <td>昌吉</td>
            <td>阴阳纯吉　震雷正东</td>
            <td>禄兴</td>
            <td>受天之福，如日之升，少小仕宦，爵禄方兴。</td>
            <td>〔颜曰〕居家求财吉。行人未还，病者宜祷祀。〔又曰〕盛阳发动，如曰之升。此近于纯吉。宜出行，不宜幽居及窜伏。市贾、奴婢难得遂意。余并大吉。〔何曰〕所作高远，必遂其志。病者无苦。军行获胜。凡事不宜阴私。〔陈曰〕阴上阳下，交泰之象，而地道阳盛。上位二阴，为天神相应合，福禄盈满之象也，故曰云云。〔刘曰〕阳盛下兴，刚决柔也。进德修业，承天休也。</td>
            <td>此课二阴居上，盛阳在下．进而上行如日升之象也。占求官仕进大吉。颜幼明曰：居家求财吉，行人未还，病宜祷祀，此课纯吉，惟不宜幽居、逃窜、市贾、奴婢。何承天曰：所作高远必遂其志，凡事不宜阴私。</td>
            <td>命达风云会，身依日月光，祥烟浮宝殿，明月照金床。</td>
        </tr>
        <tr>
            <td>24</td>
            <td>2~2~4</td>
            <td>uniE418</td>
            <td>亨通</td>
            <td>纯阴得位　坤地西南</td>
            <td>丰财</td>
            <td>富如井泉，虽用无竭，所求遂意，欢乐不绝。</td>
            <td>〔颜曰〕易之坤厚载物，德合无疆，三位皆阴，乃无相克，万事皆吉。居家有庆喜之事。行人即还。财如井泉，用之不竭。所求者得，欢忻无比。病者先困后瘥。〔何曰〕仕宦高迁，治生富赡，团蚕倍收，吉祥欢乐。病者自瘥。囚者得出。婚姻利合。此卦大吉。〔陈曰〕三位皆阴而盛，有积富贵之资；用之不竭，如泉之达，故曰云云。〔刘曰〕富如井泉，获地利也。柔顺上行，求无不遂也。</td>
            <td>此课下位盛阴，与上不相违克，故为土地肥饶之象。二阴柔顺在上，不妄动作而安其利，此所以为吉也。占者求事大吉。</td>
            <td>晓雨初晴映碧溪，重重春色上柴扉。黄金不尽家殷富，何必区区羡锦衣。</td>
        </tr>
        <tr>
            <td>25</td>
            <td>2~3~1</td>
            <td>uniE419</td>
            <td>忧喜</td>
            <td>阴居天位　兑泽正西</td>
            <td>余庆</td>
            <td>心有所忧，耿耿不寐，恐有患祸，而反福至，庆贺忻悦，大为我利。</td>
            <td>〔颜曰〕初虽有忧，终则有喜。〔又曰〕阴居天位非所据也。故虽有忧而三阳同御，不能为害。此卦先小忧，而后大吉，故无咎也。〔何曰〕口舌无成，行人当至。婚姻、市贾，先难后易。病者初困后瘥。官事始忧终吉。失物难求。〔陈曰〕三阳居中，人道本盛，上有二阴，自与下位一阳相应。中位与上下不通，故先有所忧也。然三阳之盛，二阴不能间，终当得志，故曰云云。〔刘曰〕以阴尚阳，位不当也。忧患而获福，以刚中也。</td>
            <td>此课阴居上而阳居下，不得其位之象。然一阳在下，盛阳中处，阴弱不能制刚，初虽有疑，终得吉庆。凡是始忧而终吉，忧虚丽吉实也。</td>
            <td>孰知成立若升天，老去多忧夜不眠，忽见故园春色好，翩翩蜂蝶斗芳妍。</td>
        </tr>
        <tr>
            <td>26</td>
            <td>2~3~2</td>
            <td>uniE41A</td>
            <td>平安</td>
            <td>阴居上下　坎水正北</td>
            <td>决疑</td>
            <td>上下俱安、心不生奸，坦然无忧，勿信流言。</td>
            <td>〔颜曰〕心正自吉，勿情流言。行者至，囚者出。此虽上下俱阴，三阳居中，初虽主有忧咎，各安其分，俱无悔吝矣。百事自如，先忧后吉，事君、结交弥善。〔何曰〕娶妻得美女，行人在道。孕生男。病者及见怪，并无所苦。官事散。田蚕收。军行亏、市贾，百事吉利。〔陈曰〕人道方盛，上下二阴相应，三阳亦自制之，故曰云云。〔刘曰〕上下俱柔，以中主也。刚正不挠，众所与也。</td>
            <td>此课三阳居中，而上下皆阴，少阴未盛，无乖争而有和合．阳刚盛，阴不能胜．故为上下惧安之象。有吉而无凶也。何承天曰：此课占娶妻得美女．行人在道，官事解散，百事皆吉。</td>
            <td>双燕归南国，来寻王谢家。画堂春昼静，于此托生涯。</td>
        </tr>
        <tr>
            <td>27</td>
            <td>2~3~3</td>
            <td>uniE41B</td>
            <td>辟恶</td>
            <td>阴弱阳强　兑泽正西</td>
            <td>威德</td>
            <td>众人爱我，辟除患祸，狂犬不噬，万事必果。</td>
            <td>〔颜曰〕凡事吉，得人助之。行人还，得财物，居家并吉。〔又曰〕阴虽居上，并非正位也。群阳弥盛，能除患祸，众皆爱之。此卦前二卦切皆以窃位而居，阳德不亏，修之乃吉。所忧无苦。〔何曰〕公侯方伯，必得良佐。娶妇必得良妻。病者瘥。系囚出，得人救之。战斗胜。孕生男。市易有利。〔陈曰〕人道既盛，地道亦盛。如有威之可畏，辟除邪匿。上虽二阴，不能为患。〔刘曰〕谦光在上，众所爱也。群贤辅助，保无害也。</td>
            <td>此课阴居上位，而不写挟其势。群阳在下，刚正无邪，虽猛犬不噬，而反为我辟除患祸也。占事得众助，有成功也。</td>
            <td>一龙吐水正当春，草木沾濡尽发新，喜得老人亲语我，穷途从此始通津。</td>
        </tr>
        <tr>
            <td>28</td>
            <td>2~3~4</td>
            <td>uniE41C</td>
            <td>大获</td>
            <td>中阳制阴　坎水正北</td>
            <td>利物</td>
            <td>韩庐逐兔，走不伸步，噬兔在前，逐者在后，频频重获，略不得走。</td>
            <td>〔颜曰〕三阳处中，能制群小，犹猛犬之噬兔，略不得走，言不旋踵而获。凡事前小后大，此封宜捕逃亡，求财亦丰，出猎多获。病者不利。〔何曰〕居家吉。行人迟。病者困。囚者滞。官事难解。军行空回。〔陈曰〕人道阳盛，地道阴盛，阴阳相应，而又盛积，故曰。〔刘曰〕三阳在中，刚道盛也。小人怀柔，不能竞也。虽欲跳梁，终听命也。</td>
            <td>此课虽以三阳处二阴之间，而少阴在上，老阴居下，老少异欲，为刚所制而不能为比，故为韩庐逐兔之象。占者得之，大宜捕亡、讨贼，求财、觅利、求婚皆吉。出行有阻。系囚难脱。病者危笃。居家无咎。凡占求事则成，解事则不成也。</td>
            <td>世道无荆棘，人心勿自嗟，趁名兼逐利，勤苦遂生涯。</td>
        </tr>
        <tr>
            <td>29</td>
            <td>2~4~1</td>
            <td>uniE41D</td>
            <td>衰微</td>
            <td>弱阳下升　震雷正东</td>
            <td>复兴</td>
            <td>圣贤相承，微而复兴，瓜瓞绵绵，渐而上升。</td>
            <td>〔颜曰〕事皆乖而复台，求者必得，百事从心。〔又曰〕阳虽微弱，志在于正，自下升高，犹瓜瓞之蔓，绵绵而上，直心从事，乃得兴微继绝也。此卦主仕宦升迁，祈恩、福求、嗣息皆吉。〔何曰〕学问者成。行人即至。田蚕有获，市易有利。娶妻贞美。仕宦升进，所求遂心。病者沉睡，求神得吉。失物不获、〔陈曰〕四阴在中，衰弱之象，一阳在下，善根尚存，二阴在上，与一阳相应，天佑善人之象也，故曰云云。〔刘曰〕阴盛于中，极必衰也。瓜瓞绵绵，阳夏来也。渐而上升，正道回也。</td>
            <td>此课以少阳居群阴之下，孤危甚矣。然少阴在上，老阴居中，志不相合，小人盛极必自乖违，而少阳方兴予下，彼日衰而此日进，如瓜瓞绵绵而升，兴衰拨乱之兆也。占事吉。</td>
            <td>梦入天台路，登山月朗明，异哉春色别，重见旧花荣。</td>
        </tr>
        <tr>
            <td>30</td>
            <td>2~4~2</td>
            <td>uniE41E</td>
            <td>避灾</td>
            <td>阳散阴极　坤地西南</td>
            <td>守静</td>
            <td>夏往秋来，寒霜为灾，鸟兽毛毡，草木落荄。</td>
            <td>〔颜曰〕凡事春始从心，居家吉，行人未还。〔又曰〕夏出秋藏，阳散阴极，故鸟兽毛落，草木色衰，君子明夷，静处之时，不以时务进，此卦小凶。〔何曰〕仕宦遭横贼，凶徒相害。病者危困。行军不利。官事难解。行人未来。治生失所，有口舌盗贼争斗之可事。〔陈曰〕阴盛之时，人道衰弱，不宜动作，祸变将兴。〔刘曰〕夏往秋来，阴气盛也。草木落荄，静以守正也。</td>
            <td>此课群阴用事，老阴居中，君子道塞之时。占者宜退藏守静，不宜求进，占事皆不获所求。病者大困。</td>
            <td>妄行遭地纲，轻举入天罗，谨慎方为上，抽身始保和。〔又曰〕天地正荒凉，从兹万物伤，豺狼当要路，贤士且潜藏。</td>
        </tr>
        <tr>
            <td>31</td>
            <td>2~4~3</td>
            <td>uniE41F</td>
            <td>发蒙</td>
            <td>阴变阳来　震雷正东</td>
            <td>天泽</td>
            <td>阴极阳生，蛰虫开张，大赦天下，钟鼓堂堂。</td>
            <td>〔颜曰〕以阴变阳，惊此群蛰，如击钟鼓，大有幽圄，此受命创制之卦也。占仕进大吉。不宜婚姻，阴阳相伤不和故也。〔何曰〕鸿思俯及，万物丰泽。系者解散。仕宦高迁。运用百事有成，治生十倍。〔陈曰〕此经亦前后卦相因而互相发明，前卦阴极，此则二变为三，阳居地位，乱极复治之象，故曰云云。〔刘曰〕阴极变阳，刚来在内也。蛰虫开张，雷出地也。钟鼓堂堂，德声被也。</td>
            <td>此课以三阳决极盛之阴，如震雷发蛰。君子道长之时，占事皆吉。用师宜布文德。</td>
            <td>阴极方逢泰，蛰虫户始开。三阳宜用事，名利一齐来。〔又曰〕天门日射彩云开，大降洪恩布九垓。万物一时沾圣化，苍生鼓舞醉金魁。</td>
        </tr>
        <tr>
            <td>32</td>
            <td>2~4~4</td>
            <td>uniE420</td>
            <td>病患</td>
            <td>阴极成淫　坤地西南</td>
            <td>计穷</td>
            <td>阴淫小病，僵仆怀愁，仰面望天，俯伏低头。</td>
            <td>〔颜曰〕所求不得，行人有患。〔又曰〕阴之为疾，浸淫而起。即不至极，故曰小病。然僵仆望天，不见救者，故低头俯伏，忧思而已。此卦百事皆凶，惟宜慎密。〔何曰〕病者不可救。因者罪成。行人计穷，此卦不吉。〔陈曰〕人道阴弱，地道阴极，病患贫困之象也。上有天神不能救己，故曰云云。〔刘曰〕阴盛浸淫，愁罹厄也。俯伏望天，忧转极也。</td>
            <td>此课二阴穷于下，一阴栖于上，是为凶兆。占病必死。囚系不出，被围无救，诸事皆凶。</td>
            <td>命蹇兮时违，灾及告身疲，皇天今不我顾，嗟我兮疾斯危。</td>
        </tr>
        <tr>
            <td>33</td>
            <td>3~1~1</td>
            <td>uniE421</td>
            <td>明阳</td>
            <td>群阳用事　乾天西北</td>
            <td>小吉</td>
            <td>仕宦及时，禄与年期，黾勉从事，慎勿失之。</td>
            <td>〔颜曰〕仕宦及时，出处皆宜，福禄更至，宜谨慎之，勿得懈怠。病者瘥迟。行人虽还，在路有阻。〔又曰〕去积阴，御群阳，重明辉华，观国之光，以言乎位，百事俱泰。其余外事，亦可趋时而进。婚姻、求官弥吉。〔何曰〕所求宜取良时。病者祈福。行人可至。囚者求执法可免。〔陈曰〕盛阳在上，照临下土，人道地道皆一阳，有进无退，利于通达。〔刘曰〕阳明正位，道大亨也。君子之仕，及时行也。</td>
            <td>此课三阳居于正位，而中下皆少阳方升，阳道亨通，阴邪屏斥。仕宦、行道当及此时，占事．大宜进步，不可失时，诸事皆吉。推不宜阴私。</td>
            <td>东风吹动九衢开，和气还从日下来。凡事从今皆有喜，乘云一举上瑶台。</td>
        </tr>
        <tr>
            <td>34</td>
            <td>3~1~2</td>
            <td>uniE422</td>
            <td>天佑</td>
            <td>阴阳相宜　巽风东南</td>
            <td>特达</td>
            <td>登高望远，上见天衢，玉女孔圣，授我灵符，永锡难老，以保我躯。</td>
            <td>〔颜曰〕得助之象。事由女子，居家吉利，官职荣迁，学业大成。行人未还，必得奇物。病者自瘥。〔又曰〕地位既正，天人合德。犹升高而视六合，且下应乎阴。人得其偶，神符授我，可企而见，百岁期颐，可坐而登。此贵者之卦，阴阳得位，无相克伤，百事大吉。〔何曰〕居官吉，娶妻得美女。行者道路通。病者留。官事求大臣及田蚕、市贾皆吉。孕生男。〔陈曰〕人道地道，阴阳相应，三阳在天，照临下土，故曰云云。〔刘曰〕登高望远，在上处也。玉女授符，阴相与也。中正而应，获天佑也。</td>
            <td>此课一阳在中，上承刚明之召，下应少阴之偶，其吉无比。</td>
            <td>席上珍虽贵，还当待价沽，运来亨又利，凡事不劳图。〔又曰〕彼美人号，君子求兮。懿德贞兮，锡我休兮。永保贞兮，勿失猷兮。</td>
        </tr>
        <tr>
            <td>35</td>
            <td>3~1~3</td>
            <td>uniE423</td>
            <td>尊贵</td>
            <td>阳明上下　乾天西北</td>
            <td>神佑</td>
            <td>明德孔光，万寿无疆，北斗七星，与我卫防，得迁禄位，代代吉昌。</td>
            <td>〔颜曰〕所求得，行人还。〔又曰〕上下惧阳，内外相照，非凡庶所宜，此尊贵之卦也。欲见人君，犹事北面。〔何曰〕仕宦迁阶，学问成就。行师得地，军无损伤。病者宜祈天神。嫁娶相宜。市贾有利。行人即还。蚕麦收。官事散。此卦大吉。〔陈曰〕人道既正，地道阳盛，三阳在上临下，富贵寿考之象也。故曰尊贵而利于见贵。〔刘曰〕明德孔光，阳道昭也。北斗卫防，阴匿消也。</td>
            <td>此课求官谋事，得贵人之力。图墓宅必得吉地。居者有助，行者有与。此贵人之课，凡庶人得之，亦有非常之喜也。</td>
            <td>车前无险阻，舟泛自通津。雨露从天降，门庭又一新。</td>
        </tr>
        <tr>
            <td>36</td>
            <td>3~1~4</td>
            <td>uniE424</td>
            <td>宜祷</td>
            <td>积阴克阳　巽风东南</td>
            <td>天赉</td>
            <td>数见怪异，要请巫砚，祈祷求福，灾消祸息，大小获安，神祇之力。</td>
            <td>〔颜曰〕必主见怪，凡事初不遂意，后皆从心。行人当归，必先有信。居家者吉。〔又曰〕以积阴而干极阳，犹端居而视怪异也。所谓巫觊者，应乎上位，宜祈祷也。能消散祸患，岂非神之力乎!百事小吉。〔何曰〕恐有灾厄，宜修福镶之。或有口舌争斗、词讼厄难，或恶梦怪异，前祸后福，始难终易，吉凶相半，惟宜戒镇修擅。病者巳天神吉。婚姻卒合，内外有应故也。〔陈曰〕一阳在中，人道孤弱，天三地四，自相照应，是神抵著见之象也。〔刘曰〕数见怪异，心有所疑也。家有老鬼，力不能治也。告于神明，保无亏也。</td>
            <td>此课积阴在内，而上位盛阳。故主中位而盲。占者得之，家宅有见怪之事，宜摄之。病讼亦宣祷求，凡事前忧后吉。</td>
            <td>愁到正堪伤，忧来瞪里防，若逢寒共暑。方可脱灾殃。〔又曰〕灾异致愁肠，群阴却胜阳，愿祈天誊佑，老幼得安康。</td>
        </tr>
        <tr>
            <td>37</td>
            <td>3~2~1</td>
            <td>uniE425</td>
            <td>送货</td>
            <td>阴获外阳　离火正南</td>
            <td>丰利</td>
            <td>窖从南来，遗我良材，宝货珍玩，金碗玉杯。</td>
            <td>〔颜曰〕主有人送物来至，居家吉，行人还，得宝及财物。〔又曰〕以阴处中，应乎外阳，有朋远来，不亦宜乎？南者阳位，故曰南来。宝货珍玩，贵人之资也。金碗玉杯，良宴之具也。〔何曰〕嫁娶吉。所求得。病者瘥。市贾有利。官事散。行人至。此卦大吉。〔陈曰〕一与二相应，而一阳居地，富有之象也。三阳在上，阳明下照。〔刘曰〕客从南来，刚栗应也。金碗玉杯，以将敬也。</td>
            <td>此课少阴居中，以阳为比于下，而盛阳得位于上，阴以柔顺应乎外阳，故必得瑶货之南来。南来者，上三为离。离，南方也。金碗玉杯者，下一为乾。乾为金玉，金碗玉杯之象也。韧者，上之应，而兴中为耦，是受客之遗也。占者求财、结姻，万事大吉。</td>
            <td>金谷纷纷花正开，群仙漂渺集瑶台，倾金注玉惊卜眼，共醉春风日几回。</td>
        </tr>
        <tr>
            <td>38</td>
            <td>3~2~2</td>
            <td>uniE426</td>
            <td>无难</td>
            <td>阴不干阳　艮山东北</td>
            <td>安农</td>
            <td>土地平安，无有艰难，大宜种作，利用柱还。</td>
            <td>〔颜曰〕下位不干于上，故曰土地平安，播种既宜，市贾有利，仕宦升进。占病无咎，行人平安，早晚即至，婚姻合，居宅吉。〔何曰〕求者遂心。病者轻瘥，官事无忧，大吉。〔陈曰〕中下皆阴，未至于极，地道纯美丽三阳照临‘阴阳和畅，丰稔之象也。〔刘曰〕土地平安，柔居卑也。无有艰难，心无疑也。上下无奸、孰不宜也。</td>
            <td>此课刚阳在上，而中下协顺，放土地平安而无艰难，则动止进退，惧无所阴矣。占事无不吉也。</td>
            <td>海阔云开驿路赊，彩鸾衔诏下天涯，生民乐业安如堵，仕进功名世所夸。</td>
        </tr>
        <tr>
            <td>39</td>
            <td>3~2~3</td>
            <td>uniE427</td>
            <td>恭和</td>
            <td>阴阳承顺　离火正南</td>
            <td>和睦</td>
            <td>在上方直，下人供职，室家和谐，大小同力，有志不违，所求皆得。</td>
            <td>〔颜曰〕阴居中位，承顺之象，故曰下人供职。此诖合得群下之力。所求皆遂。〔何曰〕婚姻吉利，夫妇和合。居宅平安。行人将至。营业、田蚕有利，孕生男。官事无苦。军行大利。〔陈曰〕人道柔顺，上下三阳，主充实家道方盛之象也，故曰云云。〔刘曰〕阳刚在上，方以直也。健顺相承，下供职也。家室谐和。求无不得也。</td>
            <td>此课居官、处家、行军、治业、婚姻、市贾、无所不利．所求皆得．大吉之课也。</td>
            <td>喜气满门庭。家中没蹇怨，贵人青盼处，从此转通津。</td>
        </tr>
        <tr>
            <td>40</td>
            <td>3~2~4</td>
            <td>uniE428</td>
            <td>违克</td>
            <td>阴阳违克　艮山东北</td>
            <td>背戾</td>
            <td>下不从上，中不制外，上下违克，纪纲乱败。</td>
            <td>〔颜曰〕阴道浸长，阳不能遏，以是乖越，故曰乱败。此卦百事皆凶。〔何曰〕所求不得。所作不成，病医无效。军行有败。行人未还，官事相缠，牢囚难出，如入死门。诸事不吉，未宜变动。正月占得吉，余皆凶也。〔陈曰〕人道柔弱，不能制刚，下之群小，上有三阳、而中下阴盛，故曰云云。〔刘曰〕下不从上，阴盛行也，上下违克，以相凌也。纪纲乱败，终不能胜也。</td>
            <td>此课上下相克，而柔处中不能制群小，又不能以正从上，其势必致乱败。占者则百事皆凶也。</td>
            <td>逢山须避险，遇水且怀忧。归到乡闾日，须知两尾牛。</td>
        </tr>
        <tr>
            <td>41</td>
            <td>3~3~1</td>
            <td>uniE429</td>
            <td>贞寿</td>
            <td>纯阳三应　乾天西北</td>
            <td>隐德</td>
            <td>商山四皓，养性行道，呼吸元气，可得不老。</td>
            <td>〔颜曰〕此卦虽纯阳，而以下位为主，近于嘉遁之象，可以养其纯粹者也。万事以安贞吉，惟婚姻不利，纯阳故也。〔何曰〕仕宦高迁。田蚕宜早。行人至。官事解。病者瘥。市易、居家百事大吉利。〔陈曰〕三居上中，二位相应，一阳在下，不能上进，贤人在下之象也。无所作为，隐居养寿而已，故曰云云。〔刘曰〕商山四皓，以明处幽也。呼吸元气，可优游也。</td>
            <td>此课重阳居上二位，天下文明之时，而以一阳居下，惟商山四皓可以当此。占者得之，宜安居守正，以享康宁之福，不宜进求于人也。</td>
            <td>采蕨餐松绝世尘，白云流水万年春。九重丹诏非吾愿，成性存存独养真。</td>
        </tr>
        <tr>
            <td>42</td>
            <td>3~3~2</td>
            <td>uniE42A</td>
            <td>刚长</td>
            <td>阳处阴上　巽风东南</td>
            <td>同心</td>
            <td>二人同心，俱为表里，共处一国，递相唇齿。</td>
            <td>〔颜曰〕此卦得必由人，失亦由人，不由于己也。义曰：二阳共处一阴之上，阴虽无力，阳乃发生。各无相克，故曰二人同心。居家及余事吉，婚姻小咎，病者迟瘥，行人未还，必有信至。〔何曰〕君臣具体，朋友同志。市易有利。孕生男。田蚕小吉。官事有人救拔。病虽有祟，宜医疗也。此卦无患大吉。〔陈曰〕二阳在上，一阴在下，上下同心，然一阴交二阳，必有得失，利在和同。〔刘曰〕二人同心，以重刚也。柔顺处下，无所伤也。递相唇齿，固藩墙也。</td>
            <td>此课一阴居重阳之下．柔顺而无违克、二阳在上．同心行事，俱为表里，共处一国之象也，唇齿相依不可缺也。占君臣、夫妇、兄弟、朋友、交际之事，无不吉利．不可妄有猜疑。居家、市贾大善，有谗言不可听信。播种丰盛，蚕麦有收。病者作福禳保。婚姻和合，得配佳偶。凡欲谋事、交易皆吉。</td>
            <td>两意相投处，天时复变通。时来万事遂，目下莫冲冲。</td>
        </tr>
        <tr>
            <td>43</td>
            <td>3~3~3</td>
            <td>uniE42B</td>
            <td>强盛</td>
            <td>三阳极盛　乾天西北</td>
            <td>众辅</td>
            <td>众盛复强，既富且昌，利用建功，莫之御当。</td>
            <td>〔颜曰〕此卦三位各有三阳，可谓盛极。故建功立事皆莫能阻。凡事宜直道无私，慎匆随邪，吉。〔何曰〕此卦旺相。孕生男。行人立至、经营有利。田蚕倍收。渔猎可获。镇戍者，境内清静。居宅安稳。病者瘥。官事散。市易有利。移徙吉。兴师获胜。诸事大吉，惟婚姻不利也。〔陈曰〕三位阳极，富强有力，略无阴弱以间之，故曰云云。〔刘曰〕三阳同德，盛复强也。建功立事，孰能当也。</td>
            <td>此课三位俱阳，刚健盛大，富昌之极，故宜建功立事。占者得此，大宜动用，行军最吉。惟占婚姻则不利，以纯阳也。</td>
            <td>已过危桥百事安，何需过虑有艰难。蛇龙得志兴云雨，一上天衢便不凡。</td>
        </tr>
        <tr>
            <td>44</td>
            <td>3~3~4</td>
            <td>uniE42C</td>
            <td>佳丽</td>
            <td>阴位得令　巽风东南</td>
            <td>宜阴</td>
            <td>青版紫房，中有姬姜，容颜发色，芝兰吐芳。</td>
            <td>〔颜曰〕阴位兴隆，事由女人。病自瘥，所求得。〔又曰〕纯阴在下，上应天人，质气鲜香，若芝兰也。百事皆泰，行人即还，婚姻最善，万象皆吉，人都向慕。〔何曰〕此内贵之卦。谋望兴讼，遇有人力及内贵、尼僧、道士吉。居家出外，财利有庆，万事皆泰。〔陈曰〕入道富盛，而有盛阴在下以相应，此富贵之家，妇人宠盛之象也。〔刘曰〕重刚在上，阳道光也。群阴下承，象姬姜也。宜尔子孙，必蕃昌也。</td>
            <td>此课群阴虽盛而处下位，阳道光明于上柔不敢干，遂为正应。其占百事皆顺，行人即还，婚姻大吉。交好弥善，疾病不死。何承天曰：此课系阴，若占阳事则不利也。</td>
            <td>一杂花校艳更芳，清香馥郁透兰房，因风吹送终成笑，好向筵前醉几场。〔又曰〕采药天台路转迷，桃花流水赋佳期，春风啼鸟多情思，寄与刘郎且莫归。</td>
        </tr>
        <tr>
            <td>45</td>
            <td>3~4~1</td>
            <td>uniE42D</td>
            <td>得禄</td>
            <td>阴居阳下　离火正南</td>
            <td>兴运</td>
            <td>君臣易位，方兴大利，驷马行书，人得自恣。</td>
            <td>〔颜曰〕迁移吉，诸事利，求必得当。行人未还，有书信至，病者宜出避之，或许祭祀而不与，与之即吉。〔又曰〕以阳在下，群阴居上，故曰易位方兴，功业因人以济，故曰行书。此卦凡事初不谐，后有庆也。〔何曰〕在位必迁美职，事事吉。水陆行人俱回。治生十倍。孕生男。娶妻得佳偶。〔陈曰〕人位阴盛，一阳在下，易位之象，然三与四相应，人值得天助。〔刘曰〕君臣易位，阴乘阳也。驷马自恣，失其所从也。</td>
            <td>此课四阴居中，而一阳居下，是谓君臣易位，而况以阳为其四阴所乘，三以刚健处外，不能顾君，而反与群阴为比，图兴大利。驷马行书，恣意自为，其凶极矣。此与一上三下第十五课正相反，参互观之，可以知作者之意。</td>
            <td>如舟济巨川，如旱望霜雨，四雨同一家，明君得良辅。</td>
        </tr>
        <tr>
            <td>46</td>
            <td>3~4~2</td>
            <td>uniE42E</td>
            <td>凝滞</td>
            <td>群阴内隔　艮山东北</td>
            <td>不定</td>
            <td>意有所规，恐不得施，进退犹豫，不知所为。</td>
            <td>〔颜曰〕凡事进退不定，则事不专，事不专，则不成也。〔又曰〕阴居下位，上应于阳，欲有所为，群阴内隔，故犹豫也。然自强经营，终亦有获。百事无初有终。〔何曰〕所求不得，所作不成，治生不利。仕宦者退。行人迷惑。官事我病忧凶，此疑惑之象也。〔陈曰〕人道阴极，上欲应三，则下有二以牵制之，进退不可，故曰云云。〔刘曰〕意有所规，应在下也。恐不得施，小人阻也。进退犹豫，不能处也。</td>
            <td>此课阴居下位，上应于阳．而为中间四阴所隔，于是疑不能决而优患生矣，占事迷惑无成，病者进退，百事不利也。</td>
            <td>进退事难成，忧疑转误人。要知亨泰日，直待一年春。</td>
        </tr>
        <tr>
            <td>47</td>
            <td>3~4~3</td>
            <td>uniE42F</td>
            <td>恶消</td>
            <td>群阳克阴　离火正南</td>
            <td>吉臻</td>
            <td>日出东隅，炎炎赫赫，中有妖氛，反受熏炙，群阳破阴，祸患解释。</td>
            <td>〔颜曰〕中有盛阴，故曰妖氛，内外纯阳，得熏炙矣。凡事先乖后台。〔何曰〕官事不成，有人助之。牢囚自解。病者先困后瘥。行人即至。市易、求官，百事前不如意，后获其吉。〔陈曰〕人道阴盛，而上下强阳皆能制之，有邪谄畏正人之象。自然退散。〔刘曰〕炎炎赫赫，上下明也。妖氛败衰，不能成也，群阴破荡，人道行也。</td>
            <td>此课以两刚阳，攻一盛极之阴。始虽用力，终必成功。占事皆吉，虽危无咎。占阴事则不利也。</td>
            <td>欲进又徘徊，心危事不危。水边人指引，名利得荣归。〔又曰〕群阴虽蔽盛，天日已开明，大阐惟新化，乾坤自此宁。</td>
        </tr>
        <tr>
            <td>48</td>
            <td>3~4~4</td>
            <td>uniE430</td>
            <td>上正</td>
            <td>阳逢阴制　艮山东北</td>
            <td>圣治</td>
            <td>上有贤君，下有谗臣，日月明照，不见暗尘。</td>
            <td>〔颜曰〕三阳在上，贤君之象也。日月虽明，不照暗尘。居高在家者吉。口舌不成。婚姻得良妻。病者无苦。〔何曰〕阳虽上明，众阴仰映。日月虽照，暗尘犹起。此卦多悔吝，官事求下吏方免。病者进退。行人未还。求官弥难。占婚姻吉，阴阳有应故也。〔陈曰〕三与四相应，有君臣谐和之象，且阴阳各极其盛，然积阴之中，有阳光一烛之地，君道无亏，故曰云云。〔刘曰〕阳刚正位，有贤君也。积阴在下，若暗尘也。壅滞未决，志不伸也。</td>
            <td>此课阳刚上居天位，而中下皆阴邪不正，共为蔽塞。有君而无臣，故不能行其志。占事多悔，惟婚姻为有应，吉。此课吉凶相半。</td>
            <td>惟英乃刚，惟哲乃明，一人执正，群邪不兴，德式中兮，昌保其真。</td>
        </tr>
        <tr>
            <td>49</td>
            <td>4~1~1</td>
            <td>uniE431</td>
            <td>孤贫</td>
            <td>群阴蔽阳　兑泽正西</td>
            <td>逢难</td>
            <td>出温人寒，被薄衣单，去我慈母，罹此横愆。</td>
            <td>〔颜曰〕一阳在下，群阴所蔽，若去所恃，而遇强仇。此卦大宜守旧，不宜改作。远行未还。病者有加。离别之象。〔何曰〕仕宦无进，治生无利。居处孤陋，穷困守死。囚者难出。病者不瘥。所为皆不称心，婚姻无始终。〔陈曰〕人道强弱，地道又强，四圈在上，乏围和之田，围阳不相应。〔刘曰〕被薄衣单，卑而孤也。阴盛上藏，无与为健坦。</td>
            <td>此课一阳处于盛阴之下，面不为应，如孤子然。四以阴邪居上，犹妒妇之视孤子，其困极矣。占病危厄。行人淹困。仕宦乖蹇。营生不遂。行军难。凡事皆凶。</td>
            <td>阳和欠发育，冷落不成春。好似巫山梦，徒然恼闷人。</td>
        </tr>
        <tr>
            <td>50</td>
            <td>4~1~2</td>
            <td>uniE432</td>
            <td>潜龙</td>
            <td>一阳制阴　坎水正北</td>
            <td>侯时</td>
            <td>舜躬耕田，至于历山，土沃年丰，岁取十千。</td>
            <td>〔颜曰〕凡事始于三四月，成于八九月，吉。〔又曰〕潜处躬耕以应丰年，非虞舜孰能之？此卦与乾初九爻同，保身隐处，可以内修君德。事无大小，任道则可，难以营求。病者至秋末方瘥。〔何曰〕宜田蚕，所求者得。市易有利。居家富。行人即还。孕生男。婚姻合。百事吉。〔陈曰〕一居人位，二居地位，阴阳相得，四阴在天，有云雨之象，故曰云云。〔刘曰〕积阴在上，穷无与也。德盛而应，以下处也。时至而兴，莫能御也。</td>
            <td>此课虽以一阳处于群阴之中，然上阴盛极，其道已穷。少阴在下，与我为比。上虽不顾面下有应，故取舜耕历山之象。虽不为父母所爱，而元德终升闻。</td>
            <td>运至时亨泰，忧心已解愁，十分堪进用，事事可优游。〔又曰〕耕凿宜安计，功名自有期。志坚能忍性，非圣孰能之？</td>
        </tr>
        <tr>
            <td>51</td>
            <td>4~1~3</td>
            <td>uniE433</td>
            <td>益友</td>
            <td>下阳化阴　兑泽正西</td>
            <td>攸往</td>
            <td>客有王孙，来叩我门，语我福庆，往德蒙恩。</td>
            <td>〔颜曰〕有人相呼方可往也，或有呼而不往，非吉也；言宜往也。若行人在外，呼之则还。〔又曰〕以内应外，不在于内而志在于往，中位有助故也。有客之贵者，其唯王孙乎。此卦婚姻及时，求索弥善。〔何曰〕田蚕收。病者瘥。官事散，行人至。求宫见贵，必得招引。百事遂意，大吉。〔陈曰〕三居地位，贤人在下之象，与上四阴相应，而一阳同类，可以引进同升。〔刘曰〕土孙叩我门，应在外也。往得蒙恩，主有助也。</td>
            <td>此课穷阴在上，盛阳在下，阴极而有求阳之意，故为来叩我门之象。王孙贵盛之人也。中位少阳，不与我争，而为我助，故往必有庆也。占事宜进，必有贵人之助。病者当遇良医。用兵有来应者。事事皆吉。</td>
            <td>时至图谋事必成，天恩欲到信光临。从来未遂平生志，今日逢君始称心。</td>
        </tr>
        <tr>
            <td>52</td>
            <td>4~1~4</td>
            <td>uniE434</td>
            <td>奸长</td>
            <td>群阴制阳　坎水正北</td>
            <td>多难</td>
            <td>契阔离居，反复多阻，凡事不利，所为不举。</td>
            <td>〔颜曰〕一阳居中，不能独济。群阴相比，反复见害。所为之事，多不遂心，反见惶怖，以一阳不能独济也。虽退藏于密，难可独全，旦须守旧，未易谋断。〔何曰〕水陆行人，番倒破败。病者不瘥。囚者不出。居官宜请假。此卦大凶。〔陈曰〕一阳孤弱，处上下群阴之间，而不相应。有坎陷之象。小人道长，奸邪并兴，家邦不宁，故曰云云。〔刘曰〕契阔离居，困无与也。既孤且秆，又何能举也。</td>
            <td>此课孤阳陷于积阴之中，不可振举，凡百事皆凶。</td>
            <td>淹留岁月未能归，事欲成时意转非。老去穷愁因命蹇，劝君莫恨世情微。</td>
        </tr>
        <tr>
            <td>53</td>
            <td>4~2~1</td>
            <td>uniE435</td>
            <td>神助</td>
            <td>一阳独存　震雷正东</td>
            <td>否极</td>
            <td>四师二符，对面仰头，天神下来，解释系囚，患害除愈，实获天体。</td>
            <td>〔颜曰〕万事解释，重阴在天，鬼气有变，一阳独存，除患消灾，非天神孰能应此乎？百事初凶后吉。〔何曰〕与人共事吉。婿姻和合。囚解。病瘥。行人立至。孕生男。蚕麦薄收。冤仇白释。〔陈曰〕四阴在上，鬼神夹杂。二中一下，自相应盖。一阳居地位，有善根，为主生意不绝。天神降之以福，故曰云云。〔刘曰〕四师二巫，阴盛上行也。天神降福，困极而亨也。</td>
            <td>此课阴盛上处鬼神象也。少阴居中．同类相匿，巫象也。一阳虽徽．不能自振，而少男少女求则必合，故为我祈请于上．而降福除殃，则彼之盛而在上者，非鬼而为天神矣。再极而泰之象也，占事，托人得力，先困而后喜。</td>
            <td>天雨布如霖，汪洋德泽新，根枯苏困滞，一日便通津。〔又曰〕精神感天地，阴气自消融。独藉扶持力，皆因造化功。</td>
        </tr>
        <tr>
            <td>54</td>
            <td>4~2~2</td>
            <td>uniE436</td>
            <td>解祀</td>
            <td>积阴无阳　坤地西南</td>
            <td>承吉</td>
            <td>家墓高丘，鬼神上游，宜把镶之，可得无忧。</td>
            <td>〔颜曰〕积阴无阳，其高崔留，家墓之象。鬼神道盛，诚心祭把，方得无忧。〔何曰〕有许人物而不与，与人则吉。或见怪，宜祭把丘陵鬼神，吉。病主古墓伏尸为祸，宜解。产生女。行人在外，有阴人相助，至夏自还。此卦平平。〔陈曰〕积阴在上，而中下皆阴，此鬼氛充满之象。阳气已绝，人道无救。急直情祷，故曰云云。〔刘曰〕系墓高丘，鬼氛盛也，急解把之，顺受命也。</td>
            <td>此课四阴任上，而中下皆少阴无阳，故为家墓高反之象。惟恭顺奉承可以免祸。占者不宜争兢，凡事以柔顺正直处之则吉。</td>
            <td>不必论穷通，当忧疾病中，但将阴德报，造物有深功。〔又曰〕命既居襄难，不必叹途穷，扶育恩须报，神光自感通。</td>
        </tr>
        <tr>
            <td>55</td>
            <td>4~2~3</td>
            <td>uniE437</td>
            <td>抑灾</td>
            <td>下阳制阴　震雷正东</td>
            <td>擅祸</td>
            <td>金精欲起，赖得元士，左手抑之，乃获息正。</td>
            <td>〔颜曰〕金：西方少阴之位，主戈兵杀害之事。元士，大人也。左为阳。言阴氛欲动而为害，大人助之，抑以左手，害乃消灭，阳能制阴也。此卦有忧，不成极乱。〔何曰〕此卦出处谋望，先忧后喜，凡事得大人助之乃吉。出处谋望，凡事总得君子相成，灾变为福。官事吉利，望有力大官方免。亦须戒慎，百事守常。〔陈曰〕四在上，二在中，阴氛自天而下，兵戈欲起之象。三阳在下，可以安众，而与四相应，得天下之福也，故曰云云。〔刘曰〕少阴上行，金精起也。三阳制之，获息止也。</td>
            <td>此课穷阴居上，而少阴在中，二为兑象，故曰金精。三阳在下，与上为应，少阴不能用事。左者，阳也，凡事得大人助之，先慎后喜。</td>
            <td>几年豹变藏深雾，一日鹏传直上天，若得金口人借力，自然荣贵在当年。〔又曰〕疾风知劲草，板荡诚忠臣，藉此匡扶力，乾坤物又新。</td>
        </tr>
        <tr>
            <td>56</td>
            <td>4~2~4</td>
            <td>uniE438</td>
            <td>祈享</td>
            <td>阴极上下　坤地西南</td>
            <td>宜祷</td>
            <td>宗庙祭祀，凶祸消止，福来及门，殃去万里。</td>
            <td>〔颜曰〕群阴在上，宗庙之象。官事散。病者瘥。梦寐额倒。凡事宜祭庙求福，把神则吉也。〔何曰〕见怪及凡事，祭庙求福乃吉。孕生女。防慎火烛。〔陈曰〕天人之鬼交集，人道阴弱，此鬼氛生病之象，虽祭祀求解，后必有灾。〔刘曰〕宗庙祭祀，神所凭也。敬以承之，福无殃也。</td>
            <td>此课上下皆四阴，上为宗庙，下为丘墓，而二以少阴居中位，如人之奉神鬼，恭敬顺承，不失其礼则受福而无殃矣。占之者吉。</td>
            <td>桌无一脚实难安，鼎有二足立座难，所望所求终费力，切直祈福免伤残。〔又曰〕孝以动天，诚以感神。来享来格，福裕后人。</td>
        </tr>
        <tr>
            <td>57</td>
            <td>4~3~1</td>
            <td>uniE439</td>
            <td>从心</td>
            <td>众阳尊阴　兑泽正西</td>
            <td>复泰</td>
            <td>元云在上，下无谗人，百事流通，皆得归真。</td>
            <td>〔颜曰〕凡事从心，得人助之。〔又曰〕阴居上位，众阳所尊，祸去福来，事由祭祀。此卦祭宗庙大吉，家门安泰，水保无咎。〔何曰〕孕生男。行人立至。口舌无苦。病宜祭祀求福则瘥。田蚕收。大吉利，秋宜用事。〔陈曰〕群阴在上。而人道强盛，阴阳相通，更一阳在地，所处皆安故。〔刘曰〕元云在上，阴上升也，下无谗人，阳道亨也。</td>
            <td>此课四阴在上，而下二位皆阳，故为元云之象。三中以下，各当其位，阳刚无阴，无谗人也，是为百事流通之象，占者诸事皆吉，行人即至。</td>
            <td>名利寻常事，争如未易图，时来兼运好，不用费工夫。〔又曰〕神象居尊位，人心且顺时，自然归正道，犹赖众匡维。</td>
        </tr>
        <tr>
            <td>58</td>
            <td>4~3~2</td>
            <td>uniE43A</td>
            <td>得失</td>
            <td>阴暴阳存　坎水正北</td>
            <td>克强</td>
            <td>失我宝珠，乃在天衢，不意盗贼，隐匿所居，赖得元鸟，为我逐祛，风静波息，还复我庐。</td>
            <td>〔颜曰〕凡事初被抑郁，后必从心，因人致物则不得久，凡事如此。〔又曰〕阴虽在上，阳得其位，总领阴贼肆暴，窃我奇宝，赖得阳存，终翦奸慝。如彼元鸟，以逐恶禽，风波静息，可返旧庐。此卦先凶而后吉之兆。〔何曰〕初抑后通，万事如此。田蚕有利。孕生男。〔陈曰〕上下皆阴，偏胜于阳，然人位强盛，彼不能害，况上中相应，失者可得，足制强放，故曰云云。〔刘曰〕失我宝珠，阴上穷也。</td>
            <td>此课四阳穷于上。而二阴长于下，故为失我宝珠而盗匿所居之象。然三阳在中、与上为比．少阴柔弱不能当之，终不能为害。占者初否后泰，假助于人而获吉也。</td>
            <td>舒眉展目黄金露，举意江山显旧庐，钓在水中鱼未获，丝头忽见一明珠。〔又曰〕塞公虽失马，祸福岂由人？得道应多助。门庭又一新。</td>
        </tr>
        <tr>
            <td>59</td>
            <td>4~3~3</td>
            <td>uniE43B</td>
            <td>救助</td>
            <td>阴极阳刚　兑泽正西</td>
            <td>复初</td>
            <td>司命来下，省察线图，算命未尽、横被无辜，即命扁鹊，以发玉壶，赐药一丸，乃得活苏。</td>
            <td>〔颜曰〕病者宜服丸药、所求得，行人还。〔何曰〕司命，天医也，虽有众阳重阴蔽之，有若无辜，溺于横祸，天命扁鹊救之，其祸乃除，此卦因祸致福。病困者不死。官事主有文书纷纭，然后得理，亦自休散。此卦先凶而后吉。〔陈曰〕中下二位，阳过于盛，过则为灾。四阴在上，能与三助应，以柔济刚，阳不至亢。〔刘曰〕阳蔽于阴，大无辜也。重刚上行终不可污也。</td>
            <td>此课中下纯阳，而四阴在上，故有无辜被困之象。然阳方盛．虽一时受抑，终不至于沉没，又况阴极必衰，阴道正盛。当得天神之助．占事先困后亨，因祸得福。病者惫而不死。用兵险而获胜。凡事皆先忧后喜。</td>
            <td>庆事天来足可知，功名成就有其时。愁人眉展醉入醒，一日生光万里辉。〔又曰〕人生修短随时化，祸福由来命使然，倘得修身存大道，认教平地遇神仙。</td>
        </tr>
        <tr>
            <td>60</td>
            <td>4~3~4</td>
            <td>uniE43C</td>
            <td>大同</td>
            <td>三阳破阴　坎水正北</td>
            <td>通畅</td>
            <td>天衢坦坦，五达六通，我行其中，乘云驾龙。</td>
            <td>〔颜曰〕三阳处中，位尊得盛，我则阳也，天衢通达，云龙乃从，乘而驾之，指挥六合，犹乾之九五，凡遮遇之则不胜而返至凶也。佐辅明时，亦获无咎。所求之物任意所穷。官事散。病者瘥。行人即至。市贾大获。婚姻和合。此卦大吉之兆也。〔何曰〕日出东方，照我北角，余光所烛，延及幽谷。一云：黄锺建子，阳气乃滋，渐当泰和，六合吟嘻，百事从心，所为咸吉。〔陈曰〕三阳在中，人道全盛，上下四阴皆相应。天与之，人与之，是之谓大同。〔刘曰〕天衢坦坦，柔不胜刚也。乘云驾龙，位正中也。</td>
            <td>此课上下老阴，不能有为，而三阳居中，刚明盛大，无往不可，故有天衢坦坦，五达六通之象也。占者得之，可以正邦国，安黎庶，除残去暴，无所不可。</td>
            <td>云散月当空，牛前鼠后逢，张弓方抵垛，一箭定前功。〔又曰〕位尊德盛，四夷咸从，君子治乱，小人乃凶。</td>
        </tr>
        <tr>
            <td>61</td>
            <td>4~4~1</td>
            <td>uniE43D</td>
            <td>沉医</td>
            <td>群阴蔽阳　震雷正东</td>
            <td>微存</td>
            <td>绵绵视息，无有气力，仰面呼天，低头伏地，求之不通，见之不得。</td>
            <td>〔颜曰〕惟有一阳，沦没地下，群阴翳之，低头伏地，余生几何？此卦大凶。病者致困。因蚕失望。经求无利。远行逢盗。〔何曰〕凡事非其所知，叹息而巳。居官处私，口舌是非既深，惟当谨守闲退，或出千里可免。官事难解。病者难瘥。所为不利。〔陈曰〕上中二位，阴过于盛，过则为灾，一阳在下，仅存喘息，故曰云云。〔刘曰〕绵绵视息，就沦没也。低头俯伏，穷无告也。</td>
            <td>此课一阳翳于重阴之下，困极之象，占病必死。战必败。囚者难脱。讼者不胜，凡事皆凶。</td>
            <td>依旧方成吉，交争必到刑。宁心还守待，莫羡别人荣。〔又曰〕进步多颠踬，争求致祸危。余生徒叹息。贫困事难为。</td>
        </tr>
        <tr>
            <td>62</td>
            <td>4~4~2</td>
            <td>uniE43E</td>
            <td>阴长</td>
            <td>纯阴不应　坤地西南</td>
            <td>凶裹</td>
            <td>重阴在上，鬼氛浮溢，中庭水深，堂下行舟。</td>
            <td>〔颜曰〕纯阴之卦，内外不相应，官鬼之灾，并属于阴，凡事如此，凶衰之象，虽内外不相应，官势助之，乃更反吉。〔何曰〕行人逢贼，凡事不利。阴谋口舌，切须慎之。一本云：启蒙之卦，凡事小吉。堂前流水，堂下行舟，惟宜祈雨。张南轩占雨，果应此语。〔陈曰〕三位皆阴，二复增长，阳气必绝，中道而止，不可有为，故曰云云。〔刘曰〕重阴在上，阳道塞也。中庭水深，忧没溺也。</td>
            <td>此课纯阴无应，灾祸之象。占者得之，阴人盗贼为害。病者大凶。又主有阴谋咒咀，官鬼口舌，百事皆凶，惟宜求雨。</td>
            <td>阴小须防谨，门庭亦未宁，家中多挠聒，口舌暗中生。〔又曰〕积阴为厉雨淫淫，洪水怀山陆地沉，大禹不施疏凿计，苍生何以洽欢心。</td>
        </tr>
        <tr>
            <td>63</td>
            <td>4~4~3</td>
            <td>uniE43F</td>
            <td>遁世</td>
            <td>阳光失位　震雷正东</td>
            <td>困极</td>
            <td>困于凶祸，闭门独坐，人徒分散，无可取火。</td>
            <td>〔颜曰〕阳气失位，无以为徒，故曰独坐。火者，阳类也，烹炊所资，群阴隔之，无由取也。居宅祸败，凡事不得称意。婚姻无后。行人未还。病者不瘥。此卦大凶，切宜慎之。〔何曰〕病者不瘥。官事不解。家道循旧，事慎阴谋。市贾无利。行军失律。〔陈曰〕三阳在下，贤人在野之象。群阴在上，小人道长，不可自见。〔刘曰〕困于凶祸，阴乘阳也。无可取火，幽不能明也。</td>
            <td>此课阳失位而无徒，阴上行而党盛。占者得之，当有无妄之祸，大凶课也。</td>
            <td>运蹇实堪优，悲愁春复秋，且谋西北避，身外莫营求。〔又曰〕德孤无邻，孰为可亲？君子失道，小人进身。</td>
        </tr>
        <tr>
            <td>64</td>
            <td>4~4~4</td>
            <td>uniE440</td>
            <td>众凶</td>
            <td>纯阴同见　坤地西南</td>
            <td>泰极</td>
            <td>凶祸暴至，凡事不利，疾病系官，动有颠踬。</td>
            <td>〔颜曰〕三位皆阴，黑曜共临，凶祸必臻，出处语默，都无吉利。〔何曰〕此卦众祸皆发，病者弥凶，所求不遂，百事不利。〔陈曰〕十二者，天地之极数也。阴既极矣，生意已绝，不可复返。此卦为一百二十四卦之终，万化之所止也，其凶可知。〔刘曰〕至阴无阳，穷之极也。动用颠踬，无所用其力也。</td>
            <td>此课三位皆穷阴，众凶俱发，所为皆阻，待毙而巳。</td>
            <td>百尺竿头路巳穷，寻思无计转飘蓬，只知钓上鲈鱼白，不觉翻身入浪中。〔又曰〕山穷路转迷，水急舟难渡，万事莫刚为，处处遭奸妒。</td>
        </tr>
        <tr>
            <td>65</td>
            <td>1~1~0</td>
            <td>uniE441</td>
            <td>苦节</td>
            <td>二阳孤立　乾天西北</td>
            <td>乾阳</td>
            <td>居贫辛苦，无有门户，出入乌桕，立锥无土。</td>
            <td>〔颜曰〕迥然不群，独居于位，外不相应，内无所居，贫苦艰难，乌桕而已。此卦百事不利。〔何曰〕居无依凭，故云立锥无土。病者沉困。所求不遂。官事难解。远行逢盗。悉宜祈福。〔陈曰〕孤阳无应，地道空虚，贫苦之象也，故曰云云。〔刘曰〕居贫辛苦，无以为家也。出入乌桕，亦可嗟也。</td>
            <td>此课上中孤单，而无下位，故为贫寒无土之象也。占事皆凶。</td>
            <td>彩云易散固难留，寂莫黄昏事可愁，惟有阴功暗相助，也须憔悴带心忧。</td>
        </tr>
        <tr>
            <td>66</td>
            <td>1~2~0</td>
            <td>uniE442</td>
            <td>欢悦</td>
            <td>阴阳得合　艮山东北</td>
            <td>配偶</td>
            <td>夫妇相亲，无有他人，对膝而坐，恒有欢忻。</td>
            <td>〔颜曰〕刚柔相应，和悦之象，百事和谐，婚姻甚吉，市贾有利。〔何曰〕居宅平安。所求皆得，凡事从心。田蚕大收。官事散，病者瘥。行人还。吉利之兆也。〔陈曰〕阴阳相得，夫妇之象也。故曰云云。〔刘曰〕夫妇相亲，室家宜也。对膝欢忻，聊以自怡也。</td>
            <td>此课虽无下位，而上阳中阴，得莫匹偶，又无间害。占之者，居家婚姻，凡事和顺，吉。但可小事，不可大事。</td>
            <td>两重天上喜，君眼一齐开。寂寞淹留脱，从伊展异材。〔又曰〕乾道既立，坤德柔兮。彼美孟姜，君子求兮，永与谐老，同德休兮。</td>
        </tr>
        <tr>
            <td>67</td>
            <td>1~3~0</td>
            <td>uniE443</td>
            <td>方遂</td>
            <td>二阳得位　乾天西北</td>
            <td>生成</td>
            <td>处得其位，事得其意，定意安心，福禄方至，庆贺忻忻，长为我利。</td>
            <td>〔颜曰〕三阳居中，一阳应之，获其序矣，百事皆吉。〔何曰〕凡事从心。婚姻和合。官事解散。居家富乐。官识高迁。病者勿虑，有人求医。求财得。行人不望而回。万事大吉。〔陈曰〕人道阳盛，上下无克，生意油然，故曰云云。〔刘曰〕阳道方亨，处得位也。上下无奸，保福利也。</td>
            <td>此课得其位，占事皆吉。</td>
            <td>骤进徐行自有程，月沉西海日东升，运来何必劳心力，风送江潮万里清。</td>
        </tr>
        <tr>
            <td>68</td>
            <td>1~4~0</td>
            <td>uniE444</td>
            <td>鬼伺</td>
            <td>阴窃中位　艮山东北</td>
            <td>忧病</td>
            <td>食不入口，气不出鼻，心腹烦结，使不得寐。</td>
            <td>〔颜曰〕阳弱阴盛，群阴处内，不顺于阳。故致患害。〔何曰〕病者不吉。囚者难出，理宜自责，勿怨他人。远行逢贼。舟人遇风水之患，百事皆凶也。〔陈曰〕四阴方盛，一阳不应，鬼氛充满之象，故曰云云。〔刘曰〕一阳四阴，志不通也。心腹烦结，病在中也。</td>
            <td>此课群阴据于人位，而孤阳在上，无与为徒，上下不顺，气息不通，慎防阴贼，出行忧风水盗贼，占事皆凶。</td>
            <td>同类须防反目时，从来相好变乖违，当时贯朽空存坐，江上萋萋草正齐。〔又曰〕元气转散，精神恍惚，虽有扁鹊，命亦倾覆。</td>
        </tr>
        <tr>
            <td>69</td>
            <td>2~1~0</td>
            <td>uniE445</td>
            <td>迟吉</td>
            <td>阴阳反覆　震雷正东</td>
            <td>终利</td>
            <td>托人以事，日望其意，乃至于今，方获嘉喜，事虽淹留，终遂其志。</td>
            <td>〔颜曰〕位虽反错，交有其援，以事托人，终获其吉。缘身位孤微，不能自达，故淹留乃吉。此卦应迟而吉。〔何曰〕托人以事，但莫厌迟晚，乃从心也，外有喜庆，凡事迟吉。〔陈曰〕阳主速，阴主迟，上中二位本相应，然在上阴柔应我稍缓，故曰云云。〔刘曰〕托人以事，求未获也。淹留遂志。终有得也。</td>
            <td>此课阴阳虽比，而上下交错，身位孤微，不能辄达，故久而后通。凡事先忧后喜，终遂所求，不宜躁急也。</td>
            <td>前程自有丰隆日，谋托终能称我情。更得贵人青眼顾，一时春色满门庭。</td>
        </tr>
        <tr>
            <td>70</td>
            <td>2~2~0</td>
            <td>uniE446</td>
            <td>戒慎</td>
            <td>二阳对中　坤地西南</td>
            <td>忧离</td>
            <td>虽安犹危，虽喜犹悲，常恐分别，不得相随。</td>
            <td>〔颜曰〕二阴对居，阳位全无，志不相偶，常若分离。此卦所为不利，婚姻难合，纯阴故也。凡事乎平必须戒慎。〔何曰〕欲有分离，不审善恶，所求难得，宜谨慎家人之事，恐有阴谋。军行不胜，官事未解。百事不吉。〔陈曰〕两位皆阴弱，而不志相应，有分别之象，故曰云云。〔刘曰〕虽安犹危，家室空也，常恐分别，志不相同也。</td>
            <td>此课二阴居外而无家室，自以安面不知其危，且又志不相偶，无所依托。占者得之，所为不遂，家道消乏．当有忧而不能释也。</td>
            <td>万事不由人，悲欢在一身，防微兼杜渐，处治莫因循。</td>
        </tr>
        <tr>
            <td>71</td>
            <td>2~3~0</td>
            <td>uniE447</td>
            <td>大成</td>
            <td>正阳处中　震雷正东</td>
            <td>知止</td>
            <td>过我阡陌，驾车辚辚，厥宝伊何，黄金白银，常使丰足，永不忧贫。</td>
            <td>〔颜曰〕阳位居中，志应乎外，元亨福禄，不忧其贫。此卦吉。谋望远即，有喜庆。〔何曰〕或因人来得物，或往求人得财。百事和合，病者安，远行者至，大吉之卦。求官和合，行人大获即归，官事散，尤宜求助也。〔陈曰〕人道阳盛，二阴相应，富足之象也，故曰云云。〔刘曰〕过我阡陌，刚柔应也。驾车辚辚，位正中也。永不忧贫，大有庆也。</td>
            <td>此课占事皆吉，但无地位，治产立业，皆不利于家乡而利出外。凡无下位之课，大抵如此。</td>
            <td>受天之禄，必降祯祥。务满不溢，守之乃昌。毋怠毋骄，水保安康。</td>
        </tr>
        <tr>
            <td>72</td>
            <td>2~4~0</td>
            <td>uniE448</td>
            <td>扶危</td>
            <td>正阴居中　坤地西南</td>
            <td>守节</td>
            <td>圣人彬彬，其形若何？贤良内应，先哭后歌。〔又曰〕昨日出行，与祸相当，流矢中我，目泪汪汪。</td>
            <td>〔颜曰〕圣人所以异于凡人者，以其质彬彬然，后为贵也。此卦先忧后喜，欲见人君，求官禄，无始有终。〔何曰〕行处不吉，或遇兵寇，被射中目。行人不来。病者困极。官事难散。是非啾唧，求福乃安。不宜乘船。守旧获吉。〔陈曰〕在上阴弱，下位落空、群阴居中。无地可立，危乱之象也。扶危守节，所以劝戒，然未见其人。繇辞圣人，彬彬贤良，守节与卦象不合。疑，别本：昨日出行，与祸相当，流矢中我目泪汪汪，有凶无吉之卦也。此语当是。〔刘曰〕出行遇祸，阴据于中也。流矢中目，易上穷也。</td>
            <td>此课上中俱阴，既无下位又非匹偶，自相伤贼。占者得之，当为阴小之所陵犯。行人忧盗，官事难解，用兵伤败，婚姻不谐，凡百事有咎。</td>
            <td>云横山际水茫范，千里长途望故乡，蹇厄自来君莫恨，倚门惆怅立斜阳。〔又曰〕天生圣贤，抱道无位，周流四方，以道为贵，文质彬彬，拔乎其萃。</td>
        </tr>
        <tr>
            <td>73</td>
            <td>3~1~0</td>
            <td>uniE449</td>
            <td>福流</td>
            <td>三阳在上　乾天西北</td>
            <td>得天</td>
            <td>连遇不泰，今与泰会，非但一时，荫及累代。</td>
            <td>〔颜曰〕三阳在上，物莫能侵，君明臣良，小人退伍，可以致福庆也。此卦初纵有忧，后则无苦。居家吉利，事始从心。禄位方得。行人还。病者瘥。所求大吉。〔何曰〕事始有忧，后有福至。利见大人，财物倍获，官事解。师行捷。印信文书至，惟不利婚姻。〔陈曰〕人道既正，天道阳明，照临在下，受天之福，故曰云云。〔刘曰〕连遇不泰，先有忧也。今与泰会，卒获所求也。</td>
            <td>此课上中阳而无违阻。志同道合，可致福庆，得天之象。凡事先侮后喜。</td>
            <td>风波今已息，舟楫遇安流，自此功名遂，何须叹白头。</td>
        </tr>
        <tr>
            <td>74</td>
            <td>3~2~0</td>
            <td>uniE44A</td>
            <td>晚就</td>
            <td>阳列阴上　艮山东北</td>
            <td>有兆</td>
            <td>担耒躬耕，四月举趾，黾勉趋时，黍稷靡靡。</td>
            <td>〔颜曰〕三阳居上，列阴正中，位得其理也。以时播种，而有多利。四月正阳，禾黍始茂，田蚕吉利。〔何曰〕凡事吉利，但少迟耳。居家远出，求财大吉。出师胜，行人至。卦象无克，四月以后，宜用事也。〔陈曰〕人道阴弱，未能速成，然三阳在上，受天之福，可以如意，故曰云云。〔刘曰〕以阴从阳位，正当也。躬耕及时，遂所望也。</td>
            <td>此课三阳得位而阴从之，顺而不违之象，但无地位，必勤力及时，乃能有获。</td>
            <td>前程有路莫嫌迟，沙里淘金得几时，淘尽沙泥金始出，两重名利两重宜。〔又曰〕农者躬耕，在勤有成。播植以时，百谷丰登。既饱既醉，乐不可胜。</td>
        </tr>
        <tr>
            <td>75</td>
            <td>3~3~0</td>
            <td>uniE44B</td>
            <td>事君</td>
            <td>二阳相生　乾天西北</td>
            <td>合德</td>
            <td>明君在上，下无奸匿，朝服济济，无假黜涉。</td>
            <td>〔颜曰〕上有明君，下有贤臣，故无奸慝，而济济焉，有伦序也。此卦大吉，宜得位得禄之喜。〔何曰〕初忧后喜，临官弥善。囚人得出。百事吉利。印信文书至。官事得贵人力，田蚕孳畜倍利。军行大捷。不利婚姻。〔陈曰〕天人纯阳，君明臣良之象，故曰云云。〔刘曰〕君明臣良，无奸慝也。朝服济济，不宜多易也。</td>
            <td>此课重阳，居君臣之位，无阴小人间已，得其至善。凡事皆吉，宜守旧，不宜更改。惟占婚姻，雨泽则不如意。</td>
            <td>头角低昂半出云，爪牙方就免艰辛，从今再逐雷霆化，须作人间天上人。〔又曰〕唐虞治世，君臣都俞，四岳达聪，百揆允谟。三载黜陟，邪恶永除。</td>
        </tr>
        <tr>
            <td>76</td>
            <td>3~4~0</td>
            <td>uniE44C</td>
            <td>必得</td>
            <td>阴阳相应　艮山东北</td>
            <td>收利</td>
            <td>韩卢逐兔，飞鹰搏雉，无往不得，其获足视。</td>
            <td>〔颜曰〕三阳在上，阴居其中，内外相应，顺序之象也。走狗飞鹰，无往不获。此卦尤宜田猎，讨捕、求官、望事，皆吉利也。〔何曰〕官事散。田蚕收。印信文书至速。军行大捷。〔又曰〕志虽初大，后终小失，亦无害也。〔陈曰〕阴阳皆盛，上下相应，故曰云云。〔刘曰〕韩卢逐兔，阳乘阴也。其获如此，大得禽也。</td>
            <td>此课大宜捕亡、讨贼、治产、求官。</td>
            <td>一片荆山玉，须凭巧匠求，琢磨成大器，终得遇王侯。</td>
        </tr>
        <tr>
            <td>77</td>
            <td>4~1~0</td>
            <td>uniE44D</td>
            <td>雪耻</td>
            <td>阴蔽微阳　震雷正东</td>
            <td>负乘</td>
            <td>担饷入田，不见耕夫，盗鸟无状，啄我乾脯，挽弓射之，中其左羽。</td>
            <td>〔颜曰〕身位孤微，重阴所蔽，事与灾会，故曰盗乌啄脯。然阳之为体，自微至著，终当克捷，以雪前耻。〔何曰〕因与人拂，故致私憾，此卦有扰。远行人未至，凶。田蚕薄收。所求不利。婚姻不成。官事未解，终得贵人力救，可免大祸。〔陈曰〕人道孤立，群阴在上。易曰：负且乘，致寇至寇，谓阴也。然人道即正，终当胜邪，可以雪耻，故曰云云。〔刘曰〕不见耕夫，蒙荟翳也。力小任重，致寇害也。射之中羽，是亦克捷也。</td>
            <td>此课重阴居上，微阳在中，颜幼明曰：身位孤微，为阴所蔽，事与灾会，故曰盗鸟啄脯。然阳体自微至著，终当克捷，以雪前耻也。按此，当有奸盗终必败获。出师先败后胜也。</td>
            <td>蒙头不见路行人，独坐幽窗未辨明，山下水深舟未发，图谋进用卒难成。</td>
        </tr>
        <tr>
            <td>78</td>
            <td>4~2~0</td>
            <td>uniE44E</td>
            <td>戒进</td>
            <td>群朗反位　坤地西南</td>
            <td>宜退</td>
            <td>醉中斗争，刀杖并起，主人惶怖，自缚乃止。</td>
            <td>〔颜曰〕处无位之地，群阴之下，宾主失礼，醉怒喧争，主人自卑，而后得止。此卦多咎，会客凶。〔何曰〕初有口舌，顺以解之，终无忧也。家中防阴人血光之事，官事、财物、病患皆不利，修禳则吉。行人恐有争斗。凡事宜戒慎也。〔陈曰〕二位皆阴，主不胜客，至有寇害而避之，故曰云云。〔刘曰〕醉酒喧争，小人之凶也。主人自缚，避其锋也。幼明曰：处无位之地，群阴之下而无助援，宾主失礼，醉怒喧争，主人自卑而后得止。多咎之象也。承天曰：初有口舌，顺以解之则无忧。</td>
            <td>此课不宜行事。自保可也。</td>
            <td>处理当思虑，求谋在见机，樽前防暴客，谦退可无虞。</td>
        </tr>
        <tr>
            <td>79</td>
            <td>4~3~0</td>
            <td>uniE44F</td>
            <td>戒逢</td>
            <td>阳居阴位　震雷正东</td>
            <td>知止</td>
            <td>前有寇盗，后无行人，安步止往，可得全身。</td>
            <td>〔颜曰〕阳三共居，下无其位，群阴在上，如寇贼之在前、然三阳始盛，安步止往，彼不能害，虽无吉庆，仅可全身，此卦游行小吉。〔又曰〕四下无位，故曰后无行人。〔何曰〕初有口舌，欲还乡邑，且宜暂停，乃得免患，百事小咎。此卦不宜行，宜止吉，凡事宜缓。〔陈曰〕阴邪在上，主人刚强，足以制之，故曰云云。〔刘曰〕群阴在上。前有寇也。有上无下。无人在后也。知难而止，可无咎也。</td>
            <td></td>
            <td>行去未能多阻隔，更防阴小暗中伤。名香—炷宜禳谢，保佑消灾身自康。</td>
        </tr>
        <tr>
            <td>80</td>
            <td>4~4~0</td>
            <td>uniE450</td>
            <td>被绞</td>
            <td>群阴浸盛　坤地西南</td>
            <td>宜速</td>
            <td>悬急如绞，救不能至，鲁望高子，不足为比。</td>
            <td>〔颜曰〕阳德俱消，群阴浸盛，败乱之象。若鲁闵公遇贼季子，以僖适邾，其年冬，齐高子来盟，遂平鲁乱。此卦军行先败而后喜也。〔何曰〕口舌是非，纷扰拮括。病者瘥迟。行人未至。军旅不胜。家宅慎防奴婢。官事先忧，后得人为。求官宜速则成，不然必有鬼贼。此卦凡事皆宜速救、不宜迟缓。〔陈曰〕上下群阴，祸变危急，急宜救之，故曰云云。〔刘曰〕悬急如绞。穷之极也。救不能至，祸以亟也。无下位，故为高悬之象。</td>
            <td>此课群阴上行，必至败乱，而望救于它人，困之甚也。占者皆凶。</td>
            <td>阳极凶危甚，生民已倒悬，若无匡救力，焉得保生全。</td>
        </tr>
        <tr>
            <td>81</td>
            <td>0~1~1</td>
            <td>uniE451</td>
            <td>敬慎</td>
            <td>二阳下升　乾天西北</td>
            <td>昭德</td>
            <td>昭德塞违，事在顺机，贤人慎始，君子防微。</td>
            <td>〔颜曰〕虽无上位，而卦有阳爻，足以昭其盛德，塞彼非违。〔又曰〕凡事宜顺机而动，兼须防危。君子吉，小人凶。〔何曰〕凡事顺机而行则得志矣。《左传》臧哀伯昭德塞违以临照百官，此卦临官大吉。〔陈曰〕人道地道，皆得一阳，而未能盛。然上无下援，不可不谨戒自守。〔刘曰〕昭德塞违，在顺时也。慎终于始，必防微也。</td>
            <td>此课宜知机识进，以行公正之事。</td>
            <td>别有河沙路，休随女子游。莫嗟多蹇滞，得意便风流。〔又曰〕安居防危，涉险防欹，毋怠毋忽，慎始得宜。</td>
        </tr>
        <tr>
            <td>82</td>
            <td>0~1~2</td>
            <td>uniE452</td>
            <td>帝道</td>
            <td>阴阳相通　艮山东北</td>
            <td>德至</td>
            <td>天地同功，阴阳相通、事业广大，从西至东，行来去处，难蹈其踪。</td>
            <td>〔颜曰〕天地开通，草木方始，未易纵也。宜积德修仁，渐而向荣，大君圣人之象也。所谋未测，所求难应，远行未还。〔何曰〕志大难成。不可量也。〔陈曰〕人道既正，地道亦正，阴极相得，天下平治之象，故曰云云。〔刘曰〕天地同功，阴阳得也。事业广大，进未极也。虽蹈其踪，不可测也。</td>
            <td>此课立功立事大吉。</td>
            <td>女子门前立，终然好事来，从今无险阻，享福莫疑猜。〔又曰〕道大德至，功不可量。君子进用，小人退藏。</td>
        </tr>
        <tr>
            <td>83</td>
            <td>0~1~3</td>
            <td>uniE453</td>
            <td>不定</td>
            <td>众阳趋竞　乾天西北</td>
            <td>狐疑</td>
            <td>狐疑犹豫，意中不定，进不可希，退宜从正。</td>
            <td>〔颜曰〕上位无君。从阳竟起，未定之象。内外无应，故犹豫也。昧理而行，不如退而守正。〔何曰〕进退不定，难得从心，事皆如此。〔又曰〕求官迟得，吉。病重方瘥。行人未还；军阵不胜。退省循常之象。〔陈曰〕人位孤弱，地位反盛，群雄并兴，而不相应，莫知所从，故曰云云。〔刘曰〕狐疑犹豫，莫适从也。进不可希，心憧憧也。退宜从正，无入于凶也。</td>
            <td>此课当无君位之时，而众阳在下，无所定向，故为狐疑犹豫。有阳无阴，内外无应，故进不可希，不如退而从正也。占者守静则吉。</td>
            <td>暗事出幽室，迷云锁洞房，连枝人不见，独自一愁伤。〔又曰〕岐多忘所向，天阔地无踪，进止君须慎，安身独守穷。</td>
        </tr>
        <tr>
            <td>84</td>
            <td>0~1~4</td>
            <td>uniE454</td>
            <td>邪佞</td>
            <td>群阴克阳　艮山东北</td>
            <td>积恶</td>
            <td>违天背君，不顺伦理，放恣邪佞，人皆切齿。</td>
            <td>〔颜曰〕上无天位，中又孤弱，群阴擅命，故有违天背理邪佞之徒，恶直残正，害及善人。临官凶。讼失理。〔何曰〕人必责之，由身放恣，故曰切齿，言怨恨深也。此卦阴谋相克，官灾挠括，大凶。病者宜作福。师行不捷。行人未还，宜修德循旧可也。〔陈曰〕人道孤立，群邪并起，阴谋罔上，故曰云云。〔刘曰〕孤阳群阴，邪蔽正也。小人放恣，莫能御也。</td>
            <td>此课上无天位，中又孤弱，而群阴下比，恣意而行，违天背君之象。占事无所不凶。</td>
            <td>望断行人事渐虚，相逢陌上却成疏。当时许就平生计，等到如今不见渠。〔又曰〕奸邪蔽上，祸及善良，背道逆理，下民怨望，小人得志，君子遁藏。</td>
        </tr>
        <tr>
            <td>85</td>
            <td>0~2~1</td>
            <td>uniE455</td>
            <td>慎悔</td>
            <td>阴阳错位　震雷正东</td>
            <td>颠错</td>
            <td>上下反错，事皆失宜，东西乖异，不相追随。</td>
            <td>〔颜曰〕必有攸往，事不从心，阴阳错位故也。所求无益，为事不谐。〔何曰〕阴居中位，内阴主事。所图宜尚阴，人和协用事。〔又曰〕求官未遂，求财多破，贵人难见，官事未出，病者未瘥，行人未至，婚姻未合，军行不胜，宜循旧或远千里外，吉。〔陈曰〕阴反居上。阳反居下，颠倒乖错，故曰云云。〔刘曰〕上下反错，柔尚刚也。东西乖异，失所望也。</td>
            <td>此课上无天位，而阴阳又颠倒于下，诸不皆反逆，凶。占者慎保。</td>
            <td>天事转既危，人心亦自欺，察言防不义，进退慎其为。</td>
        </tr>
        <tr>
            <td>86</td>
            <td>0~2~2</td>
            <td>uniE456</td>
            <td>宜初</td>
            <td>纯阴缺阳　坤地西南</td>
            <td>防后</td>
            <td>深思远念，居实虑危，今虽无患，终必倾亏，行常正道，慎勿作欺。</td>
            <td>〔颜曰〕纯阴无阳，不能保其终吉，故必见危败。此卦初虽偷安，后必见咎。〔何曰〕凡事宜深思远虑，今虽平善，后终不利。〔又曰〕公私谨慎，宫事有求力人。病者不落空亡。行人未还。余不利。〔陈曰〕上下纯柔，未至于极，故曰云云。〔刘曰〕深思远虑，柔懦而安处也。终必倾亏，上无主也。常行正道，则不失所也。</td>
            <td>此课二阴相经纡下而上无主。苟安目下，而终不能自立。占者守正，可以保已，若有妄动，必至危败。</td>
            <td>莫言小事只如亲，却恐因循事转难，不戒履霜驯至覆，坚冰恐失致伤残。</td>
        </tr>
        <tr>
            <td>87</td>
            <td>0~2~3</td>
            <td>uniE457</td>
            <td>福会</td>
            <td>三阳助阴　震雷正东</td>
            <td>敬慎</td>
            <td>德禳不样，敬慎宜遵，今虽隐约，福禄自臻。</td>
            <td>〔颜曰〕此卦变其阴而成阳位，足以禳去不祥，终至福禄也。凡事皆预小忧后大吉也。〔何曰〕福禄必来，但不速耳，事得从心。〔又曰〕公事初有声后无竞。患病初轻后重，修禳吉，行人、军旅、经求，并初不利。〔陈曰〕入道虽阴，地道阳盛，福禄之会也。故曰福会敬慎。大凡阴柔之人，不能持守，故多有谨慎之戒〔刘曰〕德禳不祥。阳下阳也。福禄自臻，终获其心也。</td>
            <td>此课阴阳虽失位，而三阳刚盛，阴不能胜，放为德禳不祥之象。始虽有吝，终获大吉．其势自然不待求也。占事皆吉。</td>
            <td>雕鹗当秋势转雄，乘风奋翼到蟾宫，荣华若问时来事，先后声名达九重。</td>
        </tr>
        <tr>
            <td>88</td>
            <td>0~2~4</td>
            <td>uniE458</td>
            <td>阴贼</td>
            <td>阴盛失阳　坤地西南</td>
            <td>后凶</td>
            <td>阴贼逆谋，不利后代，今虽适意，后亦不泰。</td>
            <td>〔颜曰〕变阳得阴，阴贼之象也。阴贼谋害，后嗣将微。故曰不利后代。此卦凡事及经营，初获吉后有害。〔何曰〕群阴用事，故多阴贼，阴谋害人，凡谋未遂，纵令如意，终亦不吉。〔又曰〕阳变为阴，群小谋上之兆。〔陈曰〕人道既明，徒众又盛。逆谋阴暗，故曰云云。〔刘曰〕阴贼谋逆，小人得时也。</td>
            <td>此课幼明曰：变阳得阴．阴贼之象也。谋事初吉后凶。</td>
            <td>一枝花欲发，却值雨和风。云散多青黑，悉消福禄空。〔又曰〕险阴亏福，势不可久，祸起一身，空贻于后。</td>
        </tr>
        <tr>
            <td>89</td>
            <td>0~3~1</td>
            <td>uniE459</td>
            <td>福利</td>
            <td>二阳主事　乾天西北</td>
            <td>元亨</td>
            <td>出门逢福，与善相得，明珠夜照，使我不惑。</td>
            <td>〔颜曰〕阳德方亨，又与福会，凡事皆吉，所作皆通。〔何曰〕即与福会，又为明珠，所照事无不吉，所作皆遂，狱讼无害。〔陈曰〕人道刚正，地道又实。福禄兼修。故曰云云。〔刘曰〕出门逢福，得其与也。明珠夜照，虽幽不瞽也。</td>
            <td>此课阳得其类而不失序。三之刚明足以照烛幽暗．可调与善相得者矣。凡占事皆吉。</td>
            <td>运达功名至。皇恩忽到家，几年桃李树，春发满园花。</td>
        </tr>
        <tr>
            <td>90</td>
            <td>0~3~2</td>
            <td>uniE45A</td>
            <td>福祥</td>
            <td>阴阳各安　艮山东北</td>
            <td>安泰</td>
            <td>天消地息，贤人安职，行藏昌吉，有利无极。</td>
            <td>〔颜曰〕天消地息，阴阳各安其位，君子静而自得。此卦凡事归本，大吉利也。〔何曰〕所求不可速，万事自从心。求财望事并吉。狱讼有人力救。病得良医。行师胜。大吉之兆。〔陈曰〕人道强盛，地道纯美，阴阳相得，故曰云云。〔刘曰〕贤人安职，位正当也。行藏昌吉，自得无虞也。</td>
            <td>此课颜幼明曰：阴阳各安其位，君子静而自得，凡事归本大吉。何承天曰：所求不可速，则万事从心，吉。</td>
            <td>貌貅宝马自骈阗，惊起湖山白昼眠，千里悠然无阻碍，碧波劳草正连天。</td>
        </tr>
        <tr>
            <td>91</td>
            <td>0~3~3</td>
            <td>uniE45B</td>
            <td>攸叙</td>
            <td>二阳纯刚　乾天西北</td>
            <td>保宁</td>
            <td>凤凰衔珠，来集庭隅，福为我致，祸为我除。</td>
            <td>〔颜曰〕上当盛位之世，独能以纯刚御之，吉祥兆也，祸消福至。凤者，五灵之美。珠者，宝玩之物。所求大吉，并无刑克。〔何曰〕福禄方至，大吉利也。财物倍称之兆、〔陈曰〕上下盛阳，无有阴克，百福自然，故曰云云。〔刘曰〕凤凰集庭，贤德辉也。福至祸除，众善归也。</td>
            <td>。此课颜幼明曰：当天位未定之际，而能以纯刚御之，大吉之象也。占者无所不利，惟求雨则违所欲矣。</td>
            <td>瑞物庆骈臻，光华五色新，天恩今日到，福禄在斯人。</td>
        </tr>
        <tr>
            <td>92</td>
            <td>0~3~4</td>
            <td>uniE45C</td>
            <td>否倾</td>
            <td>三阳伏明　艮山东北</td>
            <td>任贤</td>
            <td>君子抗衡，小人低躯，明君治世，分别紫朱。</td>
            <td>〔颜曰〕处重地之安，得三阳之照。易曰：小人勿用之时，求官大吉，余事各得其理。〔何曰〕明主在上，君子得用，所愿从心，小人低伏，理宜然也。〔陈曰〕盛阳在上，盛阴在下，阴阳相应，君子小人，各得其分，故曰云云。〔刘曰〕君子得位，小人服也。分别紫朱，各安职也。</td>
            <td>此课阴阳各安其位，刚明上照，而柔阴下从。占事得理、君子小人皆吉也。</td>
            <td>枯木春将近，山川秀气盈，门前双鹊噪，喜报利名成。</td>
        </tr>
        <tr>
            <td>93</td>
            <td>0~4~1</td>
            <td>uniE45D</td>
            <td>未形</td>
            <td>独阳升阴　震雷正东</td>
            <td>龙升</td>
            <td>潜龙将升，元云上起，天下蒙祉，先否后喜。</td>
            <td>〔颜曰〕初虽不嘉，后乃大喜。一阳在下，易初九，潜龙匆用之体，如龙将升而云起从之共飞，虚空以御天下，君臣相得之兆。〔何曰〕初否后泰，诸事皆吉。〔陈曰〕盛阴在上，以阳在下，怀升进之志，有云龙上下之象，故曰云云。言未显于世也。〔刘曰〕潜龙得云，以上天也。先否后喜，往无前也。</td>
            <td>此课上无天，而一阳在下，四阴接之，故为潜龙得云之象。初虽艰难，后乃克济，大吉之跺也。</td>
            <td>缺月复重圆，花枝色更鲜，桃源归去路，一日遇神仙。</td>
        </tr>
        <tr>
            <td>94</td>
            <td>0~4~2</td>
            <td>uniE45E</td>
            <td>荡覆</td>
            <td>纯阴无应　坤地西南</td>
            <td>降灾</td>
            <td>天龙暴怒，雷公击鼓，兴云致雨，流潦下土。</td>
            <td>〔颜曰〕以纯阴而居无应之地，不能消灾却患，故曰：雷霆横击，水潦为灾。此卦百事悔吝，行人、婚姻、市贾，并不利。〔何曰〕雨流荡涤，凡事悔吝，不宜之卦。〔陈曰〕下有二阴，升高为中，四阴蔽极，飘荡反复之象，故曰云云。〔刘曰〕天龙暴怒，阴上兴也。流潦下土，物莫能胜也。</td>
            <td>此课颜幼明曰：以纯阴居无应之地，故下能消灾却患。而致灾咎。占事皆凶，惟宜求雨。</td>
            <td>斟酌樽中酒，徘徊槛外花，一场欢宴地，不觉夕阳斜。〔又曰〕日暝暝兮，水横流兮，稼穑害兮，鱼鳖游兮，阳曷霁兮，德不修兮。</td>
        </tr>
        <tr>
            <td>95</td>
            <td>0~4~3</td>
            <td>uniE45F</td>
            <td>避世</td>
            <td>以阴凌阳　震雷正东</td>
            <td>远遁</td>
            <td>小人得志，君子失道，去我室庐，入彼泽草。</td>
            <td>〔颜曰〕以明阳之德，退居卑下，而阴暗之徒，反居中位，贤良屈滞之象。故弃其栋宇，远栖革泽，幽居养志以待其时。此卦宜退不宜进。〔何曰〕为阴所凌，失其正位。〔又曰〕病者宜告，阴人救疗。行人在路。凡事平乎。〔陈曰〕群阴在上，小人得志。三阳本全才，反居于下，君子在野之象。此卦与四中一下异者，一阳尚可进，三阳已极而不能进也，故取象不同，而曰云云。〔刘曰〕小人得志，阴乘阳也。入彼泽草，位不当也。</td>
            <td>此课阴阳失位，凡事退吉，进凶。</td>
            <td>口舌向门来，身中且滞灾，人前防暗箭，第一恐伤财。〔又曰〕銮驾离丹陛，燕雀传青霄，奸臣尤窃位，贤士利伏逃。</td>
        </tr>
        <tr>
            <td>96</td>
            <td>0~4~4</td>
            <td>uniE460</td>
            <td>鬼动</td>
            <td>二阴克战　坤地西南</td>
            <td>用术</td>
            <td>两鬼共居，常苦饥虚，欲入我户，畏此灵符。</td>
            <td>〔颜曰〕积阴之时，鬼将为害，祭祀无主，故曰饥虚。鬼不敢人，犹畏神符。此卦宜书符诵咒，以除鬼邪，祭祀获吉。〔何曰〕福去祸来，宜修功德，作善除邪。病者，书符诵咒治之方瘥。田蚕薄收。皆不称意，平常之卦。土地先祖，不安事多，鬼贼病多，躁闷惊忧，出外避之吉。〔陈曰〕二位阴极，不能有为，若众上下，宜用正法治之，故曰云云。此与二中二下异者，少阴纯美，老阴则极而无用也。〔刘曰〕两鬼共居，积阴匿也。畏此灵符，穷无适也。</td>
            <td>此课两阴居下，而无上位，无宗庙祭祀之主，是谓无依之鬼。天位虽虚，而高明在上，鬼不能往，犹有灵符禁之，不得入门户也。占事大困。病者，宜书符涌咒治之。</td>
            <td>暗地重阴鬼。将贻疾病优，纵然符可御，也自被惊愁。</td>
        </tr>
        <tr>
            <td>97</td>
            <td>1~0~1</td>
            <td>uniE461</td>
            <td>微损</td>
            <td>二阳相隔　乾天西北</td>
            <td>求安</td>
            <td>登树采桑，堕地仆僵，东邻有药，走往问方，因遇良医，得不损伤。</td>
            <td>〔颜曰〕阴失其位，阳爻无应，如升高堕地之象。求方东邻，获免损伤。盖东者，阳之始，病者往东谢之。求财、市贾、迁移、失脱皆向东求，用事则吉。行人未还。官事难解。〔何曰〕所向取物，因此得病，更生前处谢之则奋。〔陈曰〕上下孤单，中位又虚，在上者有颠坠之象，然就下则可安，盖地道以有阳气为安也，故曰云云。〔刘曰〕登木仆地，升高而危也。问方得药，终不亏也。</td>
            <td>此课颜幼明曰：阴失其位，阳又无应升高堕地之象，然上下皆阳面无阴，虽灾不重。东者．阳之始也，故求方于东邻而得医也。病者因所取而得，更往前处谢之，吉。</td>
            <td>欲履平途反遇难，若求名利不如闲，忧中喜遇良医手。留得残生在世间。</td>
        </tr>
        <tr>
            <td>98</td>
            <td>1~0~2</td>
            <td>uniE462</td>
            <td>粗谐</td>
            <td>阴阳得位　艮山东北</td>
            <td>终泰</td>
            <td>如新娶妇，居家未谐，黾勉自力，嗣姓方续。</td>
            <td>〔颜曰〕二阴一阳，其道交昌，虽无中爻，阴阳得佼，内外相应，如入新婚，后始谐合。凡事相应，即可自力，乾乾夕惕，若厉无咎。病者及官事无苦，凡事皆吉。〔何曰〕婚姻无始有终。市贾有利。官事难成。此卦百事吉。〔陈曰〕阴阳本相应，但中虚，故情有隔而初未合，久则安矣，故曰云云。〔刘曰〕娶妇未熟，情未洽也。黾勉自力，成家业也。</td>
            <td>此课阳上阴下，各得其位而不相亲，如娶妇然，情虽相通面未浃洽也。然而中位无阻，虽远终近，故黾勉自力，卒能谐合。占事称意，便须用力。出军终以和解。</td>
            <td>谁家女子把戈矛，利禄须知向此求，到得彻头终快活，不妨欢爱且优游。</td>
        </tr>
        <tr>
            <td>99</td>
            <td>1~0~3</td>
            <td>uniE463</td>
            <td>不耕</td>
            <td>二阳相隔　乾天西北</td>
            <td>中虚</td>
            <td>土急石坚，仰头诉天，耒耜不举，禾稼缺然。</td>
            <td>〔颜曰〕内外皆阳，中无人气，润泽不通。耕耨俱废，故仰首诉天以望雨也。〔何曰〕凡事要当求之则遂，若不求则无成。不耕则饥、不雨则旱，凡事如常，田蚕亦尔。官事屈沉，求救未应。病重可医。行人在外。〔陈曰〕地道阳极，上无阴应，如不耕之田，又如逢旱之出，故曰云云。〔刘曰〕土急石坚，刚而不和也。仰头诉天，无如之何也。</td>
            <td>此课二阳居地位而无应，一阳在上而中位天人，隔绝不能生物。占事皆虚，劳而无成也。</td>
            <td>有约还如梦，无缘事少成，故人应不遇，千里月空明。</td>
        </tr>
        <tr>
            <td>100</td>
            <td>1~0~4</td>
            <td>uniE464</td>
            <td>鬼灾</td>
            <td>阴阳相隔　艮山东北</td>
            <td>虚耗</td>
            <td>家有恶鬼，两相对坐，伺候过失，断水绝火，天地神祇，专察人过。</td>
            <td>〔颜曰〕阴阳亢隔，不相制御，人位又旷，无为家主，故使厉鬼实繁也。此卦百事不吉，卜宅、占病凶。〔何曰〕诸事宜谨，动辄有灾，宜修福禳祸，兼慎水火。官事不吉。行人未还。〔陈曰〕中位无人，群阴在下，鬼气盈满之象也，以阳不能制之，故曰云云。〔刘曰〕家有恶鬼，积阴气也。高阳独绝，无中位也。水火断绝，人造瘁也。</td>
            <td>。此课颜幼明曰：阴阳亢隔，不相制御，人位又旷，无为家主，战使属历鬼实繁。百事不吉，占宅及病尤凶。</td>
            <td>空宅久埋尘，迁居每致迍，只缘人命蹇，阴祸自缠身。</td>
        </tr>
        <tr>
            <td>101</td>
            <td>2~0~1</td>
            <td>uniE465</td>
            <td>空亡</td>
            <td>阴阳反覆　震雷正东</td>
            <td>缺望</td>
            <td>入水伐木，登山捕鱼，损工失力，手空口虚。</td>
            <td>〔颜曰〕人位既缺，天地反覆，立功造事，皆不成遂，故曰入水伐木，登山捕鱼，终不可获也。此卦婚姻大凶，病者难救，阴阳颠倒之故也。〔何曰〕行人不来。病者至重。婚姻不合。官事难解及求财求官惧不可得。此卦大不利也。〔陈曰〕人道已空，上下阴阳相反。无以可取者，故曰云云。〔刘曰〕入水伐木，违道行也。手空口信，无以为生也。</td>
            <td>此课阴阳反覆而无人位，有登山捕鱼．入水伐木之象，言其心不可得、谐事皆凶也。</td>
            <td>宝月盈时缺，长河浊且清，纵然无咎害，也恐惹虚惊。</td>
        </tr>
        <tr>
            <td>102</td>
            <td>2~0~2</td>
            <td>uniE466</td>
            <td>不谐</td>
            <td>二阴不合　坤地西南</td>
            <td>不成</td>
            <td>两女无大，斗争各居，出入异路、分别室庐。</td>
            <td>〔颜曰〕内外俱阴，志不相合，犹二女无夫，理致斗争；居宅弥凶，婚姻不合，此卦百事不吉。一阴无主故也。故曰二女同居。其志不相。得此卦大凶。〔何曰〕如有分别之意，状如移住而不尽移也。官事难免，病者瘥迟，行人未还。行军、求财诸事不利。凡事必见分张。〔陈曰〕中位无人，上下二阴、两不相应，若二女同居，形同志异，放曰云云。〔刘曰〕上下二阴，有女而无夫也。出入异路，室中虚也。</td>
            <td>此课上下惧阴而中无主，故取两女无夫、志不相合．而分别居室之象。占者百事皆违，所求凶也。</td>
            <td>彩云飞散水东流，寂寞黄昏事可愁，纵使目前无一事，也须烦恼到中秋。</td>
        </tr>
        <tr>
            <td>103</td>
            <td>2~0~3</td>
            <td>uniE467</td>
            <td>习坎</td>
            <td>孤阳失位　震雷正东</td>
            <td>虚劳</td>
            <td>二人相随，欲行避危，逢难落井、筋力无施、</td>
            <td>〔颜曰〕欲避阴害，致失其位，若逢难入井，手足空存，筋力靡施。百事不成。修营多不称意，远行最凶。〔何曰〕欲有所为，无处施力，所求不得，所作难成。占病弥凶。求医反见增剧。行人有灾。大凶之象。〔陈曰〕二阴在上，巳虚中位，三阳在下，如在井底，无所施力，故曰云云。〔刘曰〕欲行避危，心相疑也，逢难落井，亦可悲也。</td>
            <td>此课少阴在上，刚阳居下，志不相得，故始相疑而卒俱陷。颜曰：欲避阴害，致失其位，若逢难入井，手足空存，而筋力靡施，百事皆凶也。</td>
            <td>门户自多煎，阴功好向前，交加文字上，花发火中莲。〔又曰〕事巳防微，反遭其危，如行入阱，如动发机，祸不可解，福不可祈。</td>
        </tr>
        <tr>
            <td>104</td>
            <td>2~0~4</td>
            <td>uniE468</td>
            <td>来革</td>
            <td>阴气弥盛　坤地西南</td>
            <td>阴耗</td>
            <td>霜雪霏霏，沾我裳衣，北风吹我，不得旋归。</td>
            <td>〔颜曰〕阴气弥盛，内外无主，风霜漂泊；归路渺然。此卦多咎，行人弥凶，求官、买卖多不称遂。〔何曰〕凡事皆不遂心，有口舌谗谤，切宜慎之。更防破财。居官闲退免灾，百事加慎。〔陈曰〕上下惧阴，中位无人，小人纵横，君子无容身之地，故曰云云。来革恶人名，即恶来革也。〔刘曰〕霜雪霏霏，阴气集也。不得旋归，无家室也。</td>
            <td>此课百事皆凶，远行尤不宜。</td>
            <td>乐极悲生处，黄金昨夜空，已亡身后计，归路不亨通。</td>
        </tr>
        <tr>
            <td>105</td>
            <td>3~0~1</td>
            <td>uniE469</td>
            <td>无功</td>
            <td>孤阳失助　乾天西北</td>
            <td>劳力</td>
            <td>东行采药，乃上泰山，不得芝草，但见芳兰，初非济用，空手而还。</td>
            <td>〔颜曰〕内外纯阳，不相应也、重刚在上，山岳之象。中位不完，难以立功，采药得兰，虚美之象。凡事皆有名无实，闻喜不喜，闻忧不忧。〔何曰〕行军不吉。所求不遂。兰非器用，空手而还，百事无成。〔陈曰〕三阳在上，亢极而无用。一阳在下，孤弱而无应。中位又虚，果何为哉！〔刘曰〕采药得兰，美无实也，空手而还，亦何益也。</td>
            <td>此课三阳在上，山岳之象。内外俱阳。而中位无有应者，故有虚美而无效。事功难立，不可有为。颜曰：此课闻忧不忧，闻喜不喜。</td>
            <td>见说洛阳花，人心岂不夸，去时良宵望，归到已亡家。</td>
        </tr>
        <tr>
            <td>106</td>
            <td>3~0~2</td>
            <td>uniE46A</td>
            <td>雨灾</td>
            <td>阴阳相薄　艮山东北</td>
            <td>难处</td>
            <td>连降淫雨，洪水滔天，人民巢居，无有火烟。</td>
            <td>〔颜曰〕内外虽正，中位则空，阴阳相薄，故致雨也。此卦多咎，居宅弥凶、田蚕少收。〔何曰〕凶乱之兆，百事不宜。眷属不睦。阴小不利、求财难遂。行人未还。口舌未散。行军失利。大宜守旧。〔陈曰〕阳极阴主，中无人位。阴气渐盛，故曰云云。〔刘曰〕雨水滔天，长于下也。巢居无烟，亢于上也。</td>
            <td>此课三阳亢于上，而少阴长于下，中无主者，故随其所欲而降为雨水。阳栖于上，而无以为家，巢居无火之象也。占者得之凶。</td>
            <td>处处生荆棘，鸾皇不可栖。意穷心更拙，那饱稻梁肥。</td>
        </tr>
        <tr>
            <td>107</td>
            <td>3~0~3</td>
            <td>uniE46B</td>
            <td>旱灾</td>
            <td>亢阳失阴　乾天西北</td>
            <td>空竭</td>
            <td>炎暑为患，天地焦然，上天请龙，入地求泉，惶惶恐惧，人皆不安。</td>
            <td>〔颜曰〕天地俱阳，亢极之象请龙求泉，竟无所感。此卦大凶，田蚕无利，或远出千里吉。〔何曰〕旱炎为灾，由上无惠泽。下结民级。百事不成，婚姻、起造、求财，并不利。〔陈曰〕上下皆亢阳，而无阴以应之中位，又空旱之象也。故曰云云。〔刘曰〕天地俱阳。旱火炽也。惶恐不安，失其位也。</td>
            <td>此课上下俱阳，而无人位，独阳不生，故为灾旱。占事百无所成。</td>
            <td>欲进前程退后难，几回欢喜几忧颜。漫如东海捞明月，费尽精神只等闲。</td>
        </tr>
        <tr>
            <td>108</td>
            <td>3~0~4</td>
            <td>uniE46C</td>
            <td>远袭</td>
            <td>阴阳隔位　艮山东北</td>
            <td>逃散</td>
            <td>追捕寇亡，乃至乐浪，收我宝玉，牵我中羊。</td>
            <td>〔颜曰〕天地相应，阴阳有位。故以远赴海表，明扬征伐。但中位无主，宝玉牛羊未免为贼所取。此卦小吉。凡征伐有克。乐浪在海东。〔何曰〕或取人物，以致不利，急解谢则吉。或取室中物，是不应取而取之，亦不吉也。行人损财方回，凡事破财吉。〔陈曰〕下有群阴，盗贼之象。三阳方盛，能命将追讨，破其阴党，故曰云云。〔刘曰〕追捕寇亡，往成伐也。乃至乐浪，劳远出也。牵我牛羊。故得物也。</td>
            <td>此课阴阳有位而相应，然无中位，故为被寇，有所亡失之象。必勤远伐而后得之。占者劳力而后有成，用兵先难而有胜。</td>
            <td>—牛两尾事难全，名利顺防两不圆。遇得木人方有气。或逢水上亦相便。〔又曰〕纵然心无厌，谁知不两全。杀人虽有恨，自亦损三千。</td>
        </tr>
        <tr>
            <td>109</td>
            <td>4~0~1</td>
            <td>uniE46D</td>
            <td>盗窃</td>
            <td>阴伏阳孤　震雷正东</td>
            <td>牵系</td>
            <td>盗人珍宝，欲为己有，人纠其奸，鬼缚其肘。</td>
            <td>〔颜曰〕阴据天位，阳反在下，犹小人乘君子之器，人鬼交罚。〔何曰〕病者由取人物，致有今祸，当急求解之，兼慎口舌。此卦凶，宜向东求僧尼道士有力，女人医之方瘥。行人开年方回。失物寻却获。〔陈曰〕四在上，盗贼得志也。一在下，欲盗之宝也。然一阳在地，地势尚安，可以追盗而安民。故曰云云。〔刘曰〕盗人珍宝，亦可丑也，人纠鬼缚，莫能有也。</td>
            <td>此课以至阴居天位。非所当居而居之，盗也。阳虽孤弱，非我所能奄而有也。故人鬼交罚而无逃。占事皆凶，惟捕盗则必获。</td>
            <td>不必劳形役，顺防失盗时。苦求终不悔，反致自身危。</td>
        </tr>
        <tr>
            <td>110</td>
            <td>4~0~2</td>
            <td>uniE46E</td>
            <td>失律</td>
            <td>阴窃阳位　坤地西南</td>
            <td>反咎</td>
            <td>违道逆理，阴阳相伤，皇天不佑，反受其殃。</td>
            <td>〔颜曰〕阴窃阳位，故曰违逆。凡事不顺理则凶。顺理则吉。〔何曰〕占病难治，官事不散。有人谗谤，斗讼有伤。军行失律。行人未还，市贾不利。百事平平。〔陈曰〕二阳在下，地道本正，且四在上，则阴逆于天，必至于败失阴阳之纪律也，故曰云云。〔刘曰〕违道逆理，位不当也。阴阳相伤，不久长也。</td>
            <td>此课以至居上位。违道也。而中位无人，个位非应，虽以时窃据而终有殃祸也。占事皆凶。</td>
            <td>旅巢倾覆祸成深，慎事当防狱讼侵。若欲出行千里外，须忧家里咎来临。</td>
        </tr>
        <tr>
            <td>111</td>
            <td>4~0~3</td>
            <td>uniE46F</td>
            <td>奸党</td>
            <td>阴进阳退　震雷正东</td>
            <td>抑贤</td>
            <td>进枉退直，不得其职，贤人伏藏，君子叹息。</td>
            <td>〔颜曰〕阴进阳位，故曰失识。贤人君子，不得任用。故伏藏叹息。《论语》曰：举直错枉则民服，举枉错直则民不服。〔何曰〕百事不遂，宜退身守正。上言不从，则随时为吉也。君子凶。小人吉。〔陈曰〕阴阳皆以盛极而反背。君子在野。小人在位之象，故曰云云。〔刘曰〕进枉退直，理倒置也。小人得时，君子避也。</td>
            <td>此课群阴窃据，而阳处于下、远不相亲，故为进枉退直，贤人伏藏之象。</td>
            <td>顺范无一离，诡遇终多获。黄锺埋草莽，瓦釜声忧忧。</td>
        </tr>
        <tr>
            <td>112</td>
            <td>4~0~4</td>
            <td>uniE470</td>
            <td>口舌</td>
            <td>二阴相克　坤地西南</td>
            <td>无吉</td>
            <td>东家娶妇，西邻会客，缚猪啾啾，打狗咋咋，戒惧祸患，将成灾厄。</td>
            <td>〔颜曰〕事起于会，集其会中，勿预之吉、或有娶妇之礼则吉。取合同和好故也。〔又曰〕内外相敌，东家虽有娶妇之礼，西邻尚能会客，两家烹狗打猪，用相夸竟，徒党计较，并有小吉。然多不足也。〔何曰〕此卦斗争及官事、婚姻并输物乃吉。乘骑恐有灾。官事纷纭。行人未还。居家谨慎，防虞火烛。病者宜修福。〔陈曰〕群阴布于上，下而无应。小人各行其志而不和，惟见是非蜂起，乱败将至，故曰云云。〔刘曰〕娶妇会客，内外敌也，竞而不让，必有厄也。</td>
            <td>此课上下惧至阴，其体相敌。彼娶妇而此会客，竞为欢宴，自恣而无禁也。小人之情，乐级必淫，而忧来矣。故能戒谨则可免祸。不然必有斗争横逆之事。占者慎之。</td>
            <td>口舌向门来，终身且慎灾。家中防暗箭，惊恐又伤财。</td>
        </tr>
        <tr>
            <td>113</td>
            <td>1~0~0</td>
            <td>uniE471</td>
            <td>未明</td>
            <td>孤阳失助　乾天西北</td>
            <td>天光</td>
            <td>元气初生，万物未形，光明未融，出入冥冥，始欲运立，百事不成。</td>
            <td>〔颜曰〕一者万物之初也。阳气初生，未能光明。肇于一爻，以求众象。凡事迟留，未能遂意。宜待时而动。〔何曰〕作事不成。病者渐瘥。万事皆平。所求未成。仕进、求财并未得遂。出师、捕捉皆不可行。行人留滞，开年方回。〔陈曰〕元气初分，微阳始生，得一以清，阴浊未平，故曰云云。〔刘曰〕元气初生，未有与也。出入冥冥，幽不可睹也。</td>
            <td>此课求事不成，凡百平乎。</td>
            <td>凭心倚望非良策，半似成真半似无。想望不成无望得，有心反作木求鱼。〔又曰〕一木之支，一人莫兴。一将之勇，卒然难平。建始造功，惟众可成。</td>
        </tr>
        <tr>
            <td>114</td>
            <td>2~0~0</td>
            <td>uniE472</td>
            <td>迁流</td>
            <td>微阴反位　坤地西南</td>
            <td>未定</td>
            <td>自天立象，气尚浮游，未能审定，东西迂流，多不遂意，漫漫悠悠。</td>
            <td>〔颜曰〕自一至二，涉数方滋，然基迹始兴，人道未立，故使迁流未定，悠悠漫漫之象，多不遂意。〔何曰〕人事未遂，不成之兆也。〔陈曰〕二者阴气之初而在天位，若浮云之不定，故曰云云。〔刘曰〕自天立象，其道微也。东西迁流，未成基也。</td>
            <td>此课人事未定，作事不成。</td>
            <td>干禄诚非利，营求亦有妨。纵然得亨快，见虎也须防。〔又曰〕独阴无助，地广田虚。人事未定，不得安居。</td>
        </tr>
        <tr>
            <td>115</td>
            <td>3~0~0</td>
            <td>uniE473</td>
            <td>未宁</td>
            <td>三阳独立　乾天西北</td>
            <td>欠安</td>
            <td>天地立形，人乃化生，随气上下，不能自宁。</td>
            <td>〔颜曰〕君臣混杂，未有定所，任其去留，无相拘制。此卦虽无咎，凡事难谐。〔何曰〕凡事必有困厄，未能从心。官事有疑，病者瘥迟。〔陈曰〕三阳本为人道之始，乃居天位，是有其象而无其位也，故曰云云。〔刘曰〕天地立形，生物初也。随气上下，未定居也。</td>
            <td>此课稍有所向，未为强盛。</td>
            <td>惊虚捐失雨重灾，谨密行藏虑暗来。虎尾蛇头如脱得，此身要泰必亏财。〔又曰〕二仪立象，三阳不空，吉凶未辨，焉有所从。</td>
        </tr>
        <tr>
            <td>116</td>
            <td>4~0~0</td>
            <td>uniE474</td>
            <td>死象</td>
            <td>重阴反位　坤地西南</td>
            <td>凶兆</td>
            <td>人生有死，鬼气乃兴，四时代谢，寒暑相承，沉蔽不显，其体阴凝。</td>
            <td>〔颜曰〕上有重阴，中无阳位，此为死象。夫死者，与造化隔绝。阴阳乖殊，四气易变。病者益忧，其体幽微。阴者，鬼之象。〔何曰〕暮年将老，众鬼复来。四气不调，凶之兆也。〔陈曰〕四本极阴，乃居天位。此乃四时死绝之气也，故曰云云。〔刘曰〕重阴冥冥，在上穷也。阴气蔽塞，人道终也。沉蔽不显，何其凶也！</td>
            <td>此课占病必死，凡事皆凶。</td>
            <td>燕雀动帘帏，惊回梦已违。幽窗弗管事，也惹是和非。〔又曰〕病入膏肓气将绝，魄散魂离脉惧歇，百年相计等闲抛，纵有卢医不能活。</td>
        </tr>
        <tr>
            <td>117</td>
            <td>0~1~0</td>
            <td>uniE475</td>
            <td>发阳</td>
            <td>孤阴无主　乾天西北</td>
            <td>生意</td>
            <td>天光复下，日月发明，万事营为，有足皆行。</td>
            <td>〔颜曰〕一阳发生，故曰天光。人物所生，必资日月。此卦宜自筹量，不可信他人。〔何曰〕一阳发生万物，自合得地，上下无实，未可轻举。凡事须有实心，得托用事吉。求财多利。求谋事遂。官事无苦。病者自瘥。行人久后方回。军行大胜。〔陈曰〕一回天阳，面居人值，若人受天之明，命以生也。故曰云云。〔刘曰〕天光复下，人道高也。有足皆行，无幽不明也。</td>
            <td>此课一阳居中，日月光明之象。人物之所资以生，求事可望而迟。</td>
            <td>恢往有南征，青天日月明。襄除灾已散，名达利还生。</td>
        </tr>
        <tr>
            <td>118</td>
            <td>0~2~0</td>
            <td>uniE476</td>
            <td>岁登</td>
            <td>孤阴失助　坤地西南</td>
            <td>迟吉</td>
            <td>天地开通，万物皆隆，事方决定，岁终大丰。</td>
            <td>〔颜曰〕此势亦犹止卦，天地播植之功，大致丰盈。此卦小吉。谋事通泰，断无疑限。〔何曰〕凡事迟吉，不宜速得。宣自持正，百事留然。失脱可获。〔陈曰〕二为地阴，乃居人位。若人受地之柔顺以生也。且享地利之美。故曰云云，二能合于阳也。〔刘曰〕人道将泰也。此课自一至二，生物渐多之象，求事渐可也。</td>
            <td></td>
            <td>自从持守定，功在众人先。别有非常喜，随龙到九天。〔又曰〕覆载功虽大，犹资雨露先。待时将有获，欢乐度丰年。</td>
        </tr>
        <tr>
            <td>119</td>
            <td>0~3~0</td>
            <td>uniE477</td>
            <td>人事</td>
            <td>盛阳处中　乾天西北</td>
            <td>大怏</td>
            <td>人事方起，吉无不利，居者得福，行者必至。</td>
            <td>〔颜曰〕三阳居中，人道始兴。虽无应援，终致大吉。〔何曰〕凡事所求皆得通达。行者必至，依期而还。求官见贵，谋事皆遂。患者必交节而病退。〔陈曰〕三为阳盛，而居中位。人道之盛也。人生于寅，亦三阳交泰之时，故曰云云。〔刘曰〕人事方起，阳正中也。吉无不利，大有终也。</td>
            <td>此课三阳出地．建寅之月、人事方起之时、天地交泰．吉无不利也。</td>
            <td>居家多有庆，富贵得平安，万事从心起，都来好处看。</td>
        </tr>
        <tr>
            <td>120</td>
            <td>0~4~0</td>
            <td>uniE478</td>
            <td>保身</td>
            <td>积阴居中　坤地西南</td>
            <td>小安</td>
            <td>鬼气未盛，厉毒未形，保慎性命，门户安宁。</td>
            <td>〔颜曰〕中位人象，故曰鬼气未盛。然处阴弱又无交接，可谨慎保身退密，行正修德，不可为鬼厉所侵，有为必败，不能吉也。戒之。〔何曰〕宜保身安静，大体不吉。鬼气颇重，不宜占病。官事初有谗害。后清脱。行人至。军师胜。〔陈曰〕四为阴极。而居人位，若非老死，必有鬼厉。惟宜自保，故曰云云。〔刘曰〕鬼厉未盛，为相与也。保慎性合，宜安处也。</td>
            <td>此课颜幼明曰：中位人象。故曰鬼气未盛，盖阴处阳位，而所据凭也。占者谨慎退密以保身，则无咎。</td>
            <td>花逢春雨难留艳，水逐东流怎复波？若把利名前路去。却防闲事暗忧多。〔又曰〕花开春又去，蝶来花已残。惟有青青柏，终能耐岁寒。</td>
        </tr>
        <tr>
            <td>121</td>
            <td>0~0~1</td>
            <td>uniE479</td>
            <td>化育</td>
            <td>孤阳不明　乾天西北</td>
            <td>生气</td>
            <td>明明上天，照临下土，化育群生，开发门户，事皆豁然，更相瞻睹。</td>
            <td>〔颜曰〕地得配天，必有光泽。下润群萌，以至长大者也。〔何曰〕凡事从心而少稽缓，此卦无咎。占产大吉，主生男。仕进。求财望事有印信文书。市贾见贵并吉。官事告内臣阴人僧道吉。病者不宜居显处，宜处室中。行人事阻未回、出师必胜。〔陈曰〕一为天阳，下为地势。阳气出地，万物化生。诗云：一阳初动处，万物未生时。独阴不生。独阳不发，故阳气在地，则地利美丰。诸卦多取此义。〔刘曰〕上天照临，以发生也。更相瞻睹，莫不荣也。</td>
            <td>此课阳来居于地位，是为上天照临之象。占事，始达而未大，无咎也。</td>
            <td>已到平安地，江山万里程。绿杨芳草路，风快马蹄轻。</td>
        </tr>
        <tr>
            <td>122</td>
            <td>0~0~2</td>
            <td>uniE47A</td>
            <td>地利</td>
            <td>阴居阴位　坤地西南</td>
            <td>安厚</td>
            <td>本立事定，人物齐正，饮食清甘，各保性命。</td>
            <td>〔颜曰〕天一地二，故日本也。本既立矣，人物因之。各正性命，凡事小吉。〔何曰〕人事既定，立本为紧，各保性命，凡事小吉。求官见贵并吉。行人及秋乃回。〔陈曰〕二为阴气纯美之体，居下位为地道之正。有安静和平之象，故曰云云。〔刘曰〕本立事定，地道成也。饮食清甘，保性命也。</td>
            <td>此课求事有始终，吉。</td>
            <td>杏艳梅香秀气盈，一番花发一番新，江南若遇人双口，变化方知在主人。</td>
        </tr>
        <tr>
            <td>123</td>
            <td>0~0~3</td>
            <td>uniE47B</td>
            <td>建侯</td>
            <td>三阳助下　乾天西北</td>
            <td>功业</td>
            <td>事兴功起，英雄基址，圣贤救世，法令得理。</td>
            <td>〔颜曰〕三阳处于下位，兴功立事之象。创造基址，非英雄无以克成。故能明法救世，百事皆成，理人亦吉。〔何曰〕凡事有人言，助其断割也。谋事、进身、求财吉。官事理。行人至，印信文书同至。病者瘥。出师胜。百事变动吉。〔陈曰〕三为盛阳，面居地位，有群贤开国之象，地道之盛也，故曰云云。〔刘曰〕事兴功起，阳道立也。圣贤救世，进以成业也。</td>
            <td>此课三阳在地位，建基立业，刚健足以有为。而无阻挠之者。占者大宜有为，百事俱吉。</td>
            <td>轻涉波涛一叶舟，如今方得到滩头，几年心事才成就，屈指从前多阻愁。〔又曰〕天生英雄，肇基宏业。因民之力，施恩布泽。君子雍雍，小人孽孽。</td>
        </tr>
        <tr>
            <td>124</td>
            <td>0~0~4</td>
            <td>uniE47C</td>
            <td>送终</td>
            <td>正阴独权　坤地西南</td>
            <td>全阴</td>
            <td>养生送死，祭祀洁丰，孝子策杖，衣服粗凶。</td>
            <td>〔颜曰〕此卦阴数，万物之极。夫受气于天，生而为人，死而归土，故曰养生送死。又以时祭祀，孝子之事亲终矣。〔何曰〕此卦孝子必当至孝，恐有丧也，不然亦有外孝。病者凶，凡事不吉。〔陈曰〕四为阴极，卧居下位，有死者入土之象。故曰云云。阴极而不可他为矣。〔刘曰〕养生送死，人道尽也。体魄归地。就泯泯也。</td>
            <td>此课困极之象，占事无不凶。</td>
            <td>阴人口舌主忧惊，孝子临门动哭声，运退黄金犹失色，双眉不展事无成。</td>
        </tr>
        <tr>
            <td>125</td>
            <td>0~0~0</td>
            <td>uniE47D</td>
            <td>纯阴镘</td>
            <td></td>
            <td>无形</td>
            <td>阴馒无象，兆状未形，动而有侮，退保其贞。</td>
            <td>〔颜曰〕十二棋皆覆无文字者，阴馒之卦。夫自有形而归无形，天地阴阳之理极矣。是以灵棋起于一又而终于无象，体既无爻卦，故不在一百二十四卦之内。此卦未可兴作，百事退保幽贞，以消大咎。病者不死，淹留迟瘥。行者凶，不利所求。〔何曰〕宜居家守志，百事宜止。官事无罪则释，已有事即难解。战阵不利，所求不得。〔陈曰〕三才不分，阴阳不辨，此混沌未判之象。无字可寻，无义可决，故曰。〔刘曰〕太极未分，杳冥冥也。阴阳混合，莫睹其形也。退处静默，以保其贞也。</td>
            <td>此课吉凶未分、不可作为，静默自守则吉，无咎。占者得之，闻忧不忧，闻喜不喜，守恒无得失之卦也。</td>
            <td>逢时多难战兢兢，戒惧当知履薄冰。要识前程危与险，不笼风里一枝灯。</td>
        </tr>
    </tbody>
</table>
